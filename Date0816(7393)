潭州溈山靈佑禪師者，福州長谿人也，姓趙氏。年十五，辭親出家，依本郡建善寺法常律師剃發，於杭州龍興寺受戒，究大小乘經律。二十三游江西，參百丈大智禪師，百丈一見，許之入室，遂居參學之首。
一日，侍立，百丈問：誰？
師曰：靈佑。
百丈云：汝撥鑪中有火否？
師撥云：無火。
百丈躬起，深撥，得少火，舉以示之云：此不是火？
師發悟，禮謝，陳其所解，百丈曰：此乃暫時岐路耳。經云：欲見佛性，當觀時節因緣。時節既至，如迷忽悟，如忘勿