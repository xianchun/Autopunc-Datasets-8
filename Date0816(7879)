夫性者，理也。性之為理，本非善惡。古今之立論，以善惡言者，無乃寄修以談性，借事以名理，猶緣響以求聲，緣影以求形。性之為理，豈善惡之足言哉？
客有冠儒冠，以心佛心者，過余幽谿，以問之曰：聞師臺教每以性惡法門為一大旨歸，有之乎？
余對曰：有之。
客曰：夫善善惡惡，人之常情。三教圣人建言立論，尊賢疾不肖，不啻如好好色，常恐其不及；如惡惡臭，常恐其有余。今臺宗學者故以是而立論，囿物為善，訓人之道安在哉？
余對曰：至理驚人，至言恐聽。茍以人間區區之訓，以疑出世間深玄之理，惑耳驚心，又何足怪？矧此宗立論，但云：只一具字，彌顯今宗。以性具善，他師亦知，具惡緣、了，他皆莫測。何嘗定言惡而不言善？蓋臺宗之言性也，則善惡具；言修也，而後善惡分。乃以本具佛界為性善，本具九界為性惡；修成佛界為修善，修成九界為修惡。他宗既但知性具善，而不知性具惡，則佛界有所取，九界有所舍，不得契合凈名經生死即涅盤，煩惱即菩提，平等不二之旨。故立圓理以破偏宗，且欲援九界修惡之人，不須轉側，以達性惡。性惡融通，無法不趣，任運攝得佛界性善，以為直指人心，見性成佛妙門，正囿物為善，訓人之大道，從事斯教者，所以立言而無畏也。
客又問曰：夫性善之言，本出於孟子；性惡之言，本出於荀子；善惡混之言，本出於楊子。今臺宗之言性具，而曰其於性也，則善惡具；其言修也，則善惡分。豈非兼三家而有之，以為超勝之說乎？
余對曰：三子之說，各言性之一偏，固為圣門之不取，然皆即才情以言性，非即性以言性也。況是即人道才情之間以言之，非吾教本具十法界之為性善性惡也。恐君於吾道猶有所未深，試為約世教而略言之，然後約本教詳言之，委曲言之，廣引證以發明之，庶幾知性具法門深有功於圓教，大有益於圓修。如食乳糜，余無所須；如得摩尼，不事他求也。
客曰：世教何如？
余曰：觀夫孔圣之著書，而罕言性，故門人之稱其師曰：夫子之文章可得而聞也，性與天道不可得而聞也。然亦少嘗言之曰：性相近也，習相遠也。而未嘗以善惡斷。至於其孫，子思之立論，然後而微言之曰：天命之謂性，率性之謂道，修道之謂教。又曰：喜怒哀樂之未發，謂之中；發而皆中節，謂之和。夫子思之謂中，非天命之謂性乎？和非率性之謂道乎？至於論率性之道，但曰：夫婦之愚，可以與知焉，及其至也，雖圣人，亦有所不知焉。夫婦之不肖，可以能行焉，及其至也，雖圣人，亦有所不能焉。故夫圣人之道，造端乎夫婦之所能知，而極乎圣人之所不能知；造端乎夫婦之所能行，而極乎圣人之所不能。是以天下無不可學，而極乎圣人之所不能知，是以學者不知其所窮。夫如是，則惻隱足以為仁，而仁不止於惻隱；羞惡足以為義，而義不止於羞惡。性善之義，隱而發之者如此，亦未嘗以善惡斷也。
後世之為善惡紛紛之論者，實始於孟子。而孟子之言人之性善，皆出於其師子思之書。子思之書皆孔圣微言篤論，孟子得之而不善用，能言其道，而不知其所以為言之名。舉天下之大，而必之以性善之論昭昭乎自以為的於天下，使天下之過者，莫不欲援弓而射之。故孟子之既言性善也，而荀子好為異論，不得不言人性惡，謂桀紂，性也；堯舜，偽也。又曰：亂天下者，子思、孟軻也。意其為人必剛愎不遜，自許太過，故喜為異說而不讓，敢為高論而不顧。荀卿既言性惡矣，而楊雄又兼二者而有之，曰：人之性善惡混，修其善，則為善人；修其惡，則為惡人。夫論性至於善惡混，固已近之矣。若曰人皆可以為堯舜，非修其善而為善人乎？獨不可曰人皆可以為桀紂，非修其惡而為惡人乎？
論者謂楊子不知。夫善惡者，性之所能之，而非性之所能有也。且夫言性者，安以其為善惡哉？夫楊子既以為善惡混矣，而韓愈者，又取夫三子之說，而折之於孔子之論，離性以為三，曰：中人可以上下，而上智與下愚不移。以為三子者皆出乎其中，而遺其上下，則中人可以上，非孟子之性善耶？可以下，非荀子之性惡耶？可以上下，非楊子之性善惡混耶？而遺其上智為善之不移，下愚為惡之不遷，離性為三以為超勝之說，不知夫子之言中人可以上下，而上智與下愚不移者，論才也，非論性也。然亦不獨愈之言也，即天下舉古今之人而言性，皆雜乎方以言之，是以紛紛而不能一也。
韓愈之說又不獨此也，甚至於離性以為情，而合才以為性。離性以為情，則饑寒之患、牝牡之欲皆情也，非性也。情而非性，則必以泊然而無為者為性矣。而韓愈每以辟佛、老為己任，至於言性，又不覺不知流入於吾教小乘說中，是故其論終莫能通。
蓋儒之言性，與吾佛教異。既言善惡矣，則所謂情者，乃儒所謂性也，惟圣人無是無由以為圣，而小人無是無由以為惡。圣人以其喜、怒、哀、懼、愛、惡、欲七者御之，而之乎善；小人以是七者御之，而之乎惡。豈非善惡者性之所能之，而非性之所能有之乎？
蓋嘗原之世之立言，有好為私說者，則造為異論，惟務勝人，而全不顧其負處，則荀子創為性惡是也。有喜為公論者，則後之說者，理必勝前，如孟子既言性善，而荀子又言性惡矣，則楊子不得不兼二子而有之，曰：人性善惡混。若夫韓子者，不過舍楊子之遺余而折衷乎。
圣人之成言，離性以為三品，雖欲勝之，不知有離性為情，合才為性之失。要知四子之說，惟楊子人性善惡混為近理。蓋善惡之論，有性也、修也。於性之未形，固不當以善惡論。若以修而觀乎性，孰有無體之用，異性之修乎？是故約修以論性，修既有善惡矣，而性豈得無之？但於修須論乎三義，曰：才也、智也、情也。
若夫子之言中人可以上下者，此論人之才能，可以為堯舜，可以為桀紂爾。若曰人皆可以為堯舜，而竟為之，則賢智也，即修善也。性茍不具乎善，則何以能而何以為？則性之具善明矣。若曰人皆可以為桀紂，而亦竟為之，此愚情也，即修惡也。性茍不具乎惡，則何以能而何以為？則性之具惡又明矣。
雖圣人未嘗以善惡而明言之，若子思者，固嘗發其義端於中庸矣，其曰喜怒哀樂之未發，謂之中，非以言其性乎？發而皆中節，謂之和，非以言其善乎？雖不言惡，獨不可曰發而不中節，謂之不和，非以言其惡乎？又曰：君子之中庸也，君子而時中；小人之中庸也，小人而無忌憚也。時中，則善也；無忌憚，則惡也。
夫喜怒之和、不和，莫不自性之所發，豈非性之本具善惡乎？惟圣人惜未人性之具乎善，可以為堯舜、為圣人、為賢人、為君子，是以諄諄設教以勸之勉之。圣人懼夫人性之具乎惡，可以為桀紂、為凡夫、為下愚、為小人，是以諄諄設教以懲之誡之。故夫子之於詩與春秋也，其始終本末各有條貫，正以王化之本，始於天下之易行。何也？
蓋天下固知有父子也，父子不相賊，而足以為孝。天下固知有兄弟也，兄弟不相奪，而足以為悌。孝悌足，而王道備，此固非有深遠而難見，勤苦而難行，故詩之為教也，使人歌舞佚樂，無所不至，要在不失正焉而已。雖然，夫子固有所甚畏也，一失容者，禮之所由廢；一失言者，義之所由亡。君臣之相攘，上下之相殘，天下大亂，未嘗不始於此道。是故春秋力爭於毫厘之間，而深明乎疑似之際，截然其有所必不可為也。此夫子勸善懲惡之教大略也。然則孟子深於詩與春秋者也，第發明乎祖父道統之傳，而力教人以為善可也。至於論性，則舉天下之人如此之多，而必之以性善之說，則不可也。
宋儒張橫渠又謂：有天地之性、氣質之性。天地之性，則性善而無惡；氣質之性，則有善而亦有惡。意言孟子言性善者，獨指天地之性也；諸子言善惡混者，雜指氣質之性也。
余謂：性以不變為義，豈有天地之性與氣質之性異哉？且人稟天地五行以成形，而天地之性亦以賦焉。是則天地者，體也；氣質者，用也。有體而後有用，豈有體獨而用兼乎？以此而言，則橫渠之言亦非是也。
客曰：世教論性之略，已聞命矣。出世之教論性差別之義如何？
余曰：吾教差別論者，釋迦如來說法四十九年，而有五時八教。一、華嚴時；二、阿含時；三、方等時；四、般若時；五、法華涅盤時。八教者：一、頓教；二、漸教；三、秘密教；四、不定教：此之四教名為化儀，如世藥方。一、藏教；二、通教；三、別教；四、圓教：此之四教名為化法，如辨藥味。但化儀客曰：云何名為真如隨緣十界差別門？
余曰：前引華嚴能隨染凈緣，具造十法界者，正以法界圓融之體、真如不變之性，如君子不器，善惡皆能。圓頓教旨，無功用道，極要緊處，全在此能之一字上建立。若它別教所宗，但中佛性，惟具善而不具惡。其於文經為善之事，或者能之，若於武緯征伐之事，則不能之，何足以稱才無不具，藝無不就，成德之士哉？
若圓頓教旨所明真如不變之體，既具十界善惡之性，故未隨緣時，則居然不變；若隨緣時，而有十界染凈之用，謂能隨染緣造九法界，隨凈緣造佛法界。十種法界既是性具，又是能事，惟彰己能，何過之有？非比淳善之人，一切惡事本非所能，被惡人逼，強令作惡，慮其名德俱喪，則慚恧無地，斯為過矣。
然此一門，宜分因果：因論方修，果論感報。方修之因復有二種：一、起念名造；二、構作名造。起念名造者，如世人日用，根塵相對，凡起一念，必屬一界。一界生起名事造，九界冥伏為理具。以冥伏故不有，以現起故不無。全造而具，故不有而有；全具而造，故不無而無。不有不無，實相理顯，故善觀一念者，三智一心中得矣。二、構作名造者，依此真如所起一念，漸漸增長，構造染凈二因，成業性故，現起冥伏，義同上說。是故能善觀一心為界者，三智亦一心中得矣。果論感報者，約三世論方修之因，若在過去，則感報之果在現在；若方修之因在現在，則感報之果在未來。又方修之因有轉、不轉，感報之果有定、不定。轉則不定，不轉則定。如一念貪心起，為地獄因。若能改格前非，慚愧懺悔，或轉為人、天，或轉為四圣。在其用心勵行之不同。下當列圖具明其相，使閱者有所照非成是焉。
一、佛法界者，慈云大師法界圖說云：若人因讀圓滿修多羅及聞善知識所說，起凈信心，信己一念三道之性即三德性，苦道即法身，煩惱即般若，結業即解脫。法身究竟，般若清凈，解脫自在。一究竟一切究竟，般若、解脫亦究竟；一清凈一切清凈，法身、解脫亦清凈；一自在一切自在，法身、般若亦自在。即一而三，即三而一，非縱非橫，亦非一異，法身常住，余亦常住。樂、我、凈亦如是。是則常樂四德，秘密之藏，遍一切處，一切諸法悉是佛法。既信是已，以境系心，以心系境，心境念念相續不斷，必見法性。設未相應，當依一實無作四諦，起四大誓，無所求中吾故求之。依前苦道即苦諦，發一誓愿，未度者令度；煩惱及業即集諦，發一誓愿，未解者令解；苦道二、菩薩法界者，法界圖說云：若觀根塵，為迷解本。迷故，則有十界苦集；悟故，則有四圣滅道。緣此無量四諦，起無量誓愿，未度者令度，未解者令解，未安者令安，未得涅盤者令得涅盤。善巧度生，慈眼視物，所集福業，與眾生共。如是起一念者，名菩薩法界。
釋曰：若約菩薩法界論方修有轉、不轉，果報有退、不退者，此中明轉、不轉，復有進不進、退不退二義。言不轉者，惟修此菩薩道而已。轉者，復二：有轉心為佛道，進而不退者；有雖轉而不進者。果報中復有轉、不轉二義。轉者，別教菩薩登初地，破無明惑，有轉入圓教二住者，此即教行二道，雖則不圓，至於證道，證與圓同是也。不轉者，則始終三道皆別也。然而既登初地，則惟進無退，故無不退義也。
若約人論退轉者，如舍利弗尊者，往劫之先，修菩薩道，因外道婆羅門乞施其眼，菩薩曰：眼施何用？可乞它物。外道曰：余無所需，必欲眼爾。菩薩未具忍力，勉強剜施。外道得眼，嗔而擲地曰：我謂菩薩之眼必香潔清美，故來乞之，若仍臭穢，與庸人何異？不須此物。以足踐踏而去。菩薩曰：濁世眾生剛強乃爾，無用之物必欲求之，得之賤辱，真難可度。不如舍菩薩道，修於聲聞，自出生死。由是漸退，墮為凡夫。
釋論云：舍利弗修菩薩道，經六十劫，於六心中退。又如法華會上諸聲聞眾，於塵點劫前大通智勝佛十六王子所，同聽法華，發無上心，修菩薩行，有不退者，久已作佛；有退轉者，舍大取小，退為凡夫。小乘機熟，今為二乘，直至今生，如來更以五時說法而成熟之，方得受記，當來作佛。故知修行佛道與菩薩道，俱有退、不退異也。
緣覺法界者，法界圖說云：若根塵念起，了之從無明生，生故有行，行招名色，乃至老死。三世相續，如舞火輪。因緣本空，幻化不實，求自然慧，樂獨善寂，觀空心重，耽住寂定，雖得道果，不慕化人。復有觀物榮落，悟世非常，聞空得道，名為獨覺。如是行者，名為緣覺法界。方修之因轉不轉，果報退不退，於下聲聞法界中共論。
聲聞法界者，法界圖說云：若根塵因緣，隨有一念，依色心故苦，由煩惱故集。厭苦斷集，非對治如何？遂依四諦修十六觀、三十七品，如救頭然。由四善根，得入無漏四沙門果，證二涅盤，會偏真理，不得佛法，不慕化人，如獐獨跳，不顧後群。如此一念，名聲聞法界。
釋曰：若約緣覺、聲聞二法界，論方修有轉、不轉，果報有退、不退者，亦以一界既起，九界冥伏於一性之中，隨外熏緣強弱，性不可定，余義同於菩薩轉、不轉中。復有進不進、退不退二義。言不轉者，惟修二乘之法而已。轉則有二：一、發心轉為菩薩；二、發心轉為佛界。轉此二界，復有二心：有一轉之後，進而不退者；有雖轉而不進者。果報復有轉、不轉二義。不轉者，即定性聲聞、緣覺是也。轉者，即藏教二乘人，為通教大乘所接，或通教為別、圓二教所接，或從空入假，學菩薩法，或空入假中，修行佛道是也。
天法界者，法界圖說云：若念心起，多忻天樂，篤其善心，希於來報，齋戒純凈，飯食沙門，造立塔寺及佛形像，書寫大乘，濟惠貧病，於十善法止作具修，自然成性。或關禁六根，使六情不蕩，六塵不入，得欲界禪及色、無色定，身心寂靜，三業調良。如此一念，名天法界。
釋曰：約天法界論方修有轉、不轉，亦以一界現起，九界冥伏於一性之中，隨外熏緣強弱不同：或修下天之福，而轉為上天，或轉為出世間禪，或減上天之福，而轉為下天，轉為人界，轉為修羅。與夫三途，初不可定。果報有退、不退者：不退，則長時受天之報，或更昇上天，或因修欲定、未到地定；或得初禪、二禪、三禪、四禪等定，而進昇上界，此則不獨不退，兼之有進者也。若天福既盡，而為人道、修羅，所謂降德貶墜是也。或天福既盡，而先世惡種正萌，而竟墮三途，如郁頭藍弗，利根聰明，能伏煩惱，得無想定，八萬劫天報既盡，命終之後，墮為飛貍之身。或將崩而昇，轉其果報，免於惡趣，生於善道。如三十三天五衰相現，中陰相起，應作豬身，帝釋教其修三歸依法，得免畜生之報，生於舍衛國長者之家，聞法入道，故逐心生，相隨心轉，初無定體也。
人法界者，法界圖說云：若其念念以無常立德，五戒修身，於國惟忠，於家惟孝，謙損居眾，中正存誠，推德於人，引咎向己，尊上恤下，給孤濟貧，慚愧是懷地獄法界者，法界圖說云：若人親近邪惡友，及性自作惡，起增上心，念念相續，造上品十惡，謂：殺、盜、淫、妄言、綺語、兩舌、惡罵、貪、嗔、邪見及五逆罪。犯四重禁：污梵行人、沽酒醉亂、不思君父師長恩德，橫生熱惱，挫抑賢能。黨彼不肖，破塔壞寺，燒壞經像，謗毀大乘，斷學般若，謗無諸佛，破戒受施，用三寶物，偷僧只物，起於外道斷常諸見，破正因果三世之法，習十二種惡律儀法：一、屠兒；二、魁劊；三、養豬；四、養雞；五、捕魚；六、獵者；七、網鳥；八、捕蟒；九、咒龍；十、獄卒；十一、盜賊；十二、為王捕賊及養蠶等業。如是等輩，入阿鼻大熱、大寒諸大地獄，是名地獄法界。
釋曰：地獄法界約方修與構作二因，論轉、不轉者，亦以一界見起，九界冥伏於一性之中，隨其造力強弱，性不可定。若其念念作此地獄之因，相續不斷，習以成性，則不可轉。或能慚愧改革，一念回心，即是善道。或照破此地獄惡念，為四諦，為十二因緣，為六度，為空假中三諦三觀，則轉為出世間眾生心行。因倒因起，轉與不轉，皆不可定。如阿闍世王，殺父害母，身瘡腫熱，七日之後，當墮地獄。受耆婆大臣勸來佛所，蒙如來月愛三昧光明所照，頓獲清涼，身瘡痊愈。聞佛說法，懺悔心重，地獄相滅，得無根信。此已成之因，將墮之果，承佛法力，承懺悔力，承大信力，尚能轉地獄界為佛法界，況不滅罪生善界乎？
又如楞嚴經：佛告阿難：諸佛如來，語無虛妄，若復有人身具四重十波羅夷，瞬息即經此方他方阿鼻地獄，乃至十方窮盡力、懺悔力，亦可回其定果，得生善處。如仙豫國王，所殺五百婆羅門、外道竟，墮阿鼻地獄，而興三念：一者、知是地獄；二者、知為仙豫所殺；三者、知因邪見之罪，故墮地獄。由此生大慚愧，懺悔往業，即滅地獄，而得生天。故知阿鼻地獄全處極圣之自心，毗盧身土不逾下凡之一念。轉之變之，職由乎人。茍有重悔重悟，變地獄為天堂，在頃刻間也。