乙部史錄，其類十三：一曰正史類，二曰編年類，三曰偽史類，四曰雜史類，五曰起居註類，六曰故事類，七曰職官類，八曰雜傳記類，九曰儀註類，十曰刑法類，十一曰目錄類，十二曰譜牒類，十三曰地理類。凡著錄五百七十一家，八百五十七部，一萬六千八百七十四卷；不著錄三百五十八家，一萬二千三百二十七卷。
孔氏漢書音義鈔二卷孔文祥。
吳國志二十一卷並裴松之註。
又音三卷字文舉，叔牙子也。證聖天官侍郎、潁川縣男。
高宗與郝處俊等撰。
章懷太子賢註後漢書一百卷賢命劉訥言、格希玄等註。
晉書一百三十卷房玄齡、褚遂良、許敬宗、來濟、陸元仕、劉子翼、令狐德棻、李義府、薛元超、上官儀、崔行功、李淳風、辛丘馭、劉引之、陽仁卿、李延壽、張文恭、敬播、李安期、李懷儼、趙弘智等脩，而名為禦撰。
陳書三十六卷皆魏徵等同撰。
志三十卷顏師古、孔穎達、於誌寧、李淳風、韋安化、李延壽與德棻、敬播、趙弘智、魏征等撰。
陳伯宣註史記一百三十卷貞元中上。
司馬貞史記索隱三十卷開元潤州別駕。
元懷景漢書議苑卷亡。開元右庶子，武陵縣男。謚曰文。
李鎮註史記一百三十卷開元十七年上，授門下典儀。
高希嶠註晉書一百三十卷開元二十年上，授清池主簿。
何超晉書音義三卷處士。
武德貞觀兩朝史八十卷長孫無忌、令狐德棻、顧胤等撰。
又一百三十卷兢、韋述、柳芳、令狐峘、於休烈等撰。
又元魏書三十卷字適之，大中江陵少尹。
凡集史五家，六部，一千二百二十二卷。高峻以下不著錄三家，四百四十卷。
高氏小史一百二十卷高峻，初六十卷，其子迥厘益。之。峻，元和中人。
劉氏洞史二十卷劉權，忠州刺史晏曾孫。
姚康復統史三百卷大中太子詹事。
右正史類七十家，九十部，四千八十五卷。失姓名二家，王元感以下不著錄二十三家，一千七百九十卷。總七十三家，六十九部。
紀年十四卷汲冢書。
續唐曆二十二卷韋澳、蔣偕、李荀、張彥遠、崔瑄撰，崔龜從監脩。
焦璐唐朝年代記十卷徐州從事，龐勛亂遇害。
王氏五位圖十卷王起。
廣五運圖卷亡。
苗臺符古今通要四卷宣、懿時人。
賈欽文古今年代曆一卷大中時人。
劉軻帝王歷數謌一卷字希仁，元和末進士第，洺州刺史。
封演古今年號錄一卷天寶末進士第。
韋美嘉號錄一卷中和中進士。
李匡文兩漢至唐年紀一卷昭宗時宗正少卿。
右編年類四十一家，四十八部，九百四十七卷。失姓名四家，柳芳以下不著錄十九家，三百五十五卷。
裴景仁秦記十一卷杜惠明註。
右偽史類一十七家，二十七部，五百四十二卷。失姓名三家。
代譜四十八卷周武帝敕撰。
又拾遺記十卷蕭綺錄。
柳氏自備三十卷柳仲郢。
丘啟期隋記十卷開元管城尉。
杜儒童隋季革命記五卷武后時人。
劉氏行年記二十卷劉仁軌。
崔良佐三國春秋卷亡。良佐，深州安平人，日用從子。居共白鹿山，門人謚曰貞文孝父。
楊岑皇王寶運錄並卷亡。岑，憲宗時人。
唐潁稽典一百三十卷開元中，潁罷臨汾尉，上之。張說奏留史館脩史，兼集賢待制。
續皇王寶運錄十卷韋昭度、楊涉撰。
韓祐續古今人表十卷開元十七年上，授太常寺太祝。
張薦宰輔傳略卷亡。
又淩煙功臣、秦府十八學士、史臣等傳四十卷淩璠唐錄政要十二卷昭宗時江都尉。
南卓唐朝綱領圖一卷字昭嗣，大中黔南觀察使。
劉肅大唐新語十三卷元和中江都主簿。
李肇國史補三卷翰林學士，坐薦柏耆，自中書舍人左遷將作少監。
林恩補國史十卷僖宗時進士。
姚汝能安祿山事跡三卷華陰尉。
包谞河洛春秋二卷安祿山、史思明事。
徐岱奉天記一卷德宗西狩事。
張讀建中西狩錄十卷字聖用，僖宗時吏部侍郎。
谷況燕南記三卷張孝忠事。
鄭澥涼國公平蔡錄一卷字蘊士，李愬山南東道掌書記，開州刺史。
薛圖存河南記一卷李師道事。
李潛用乙卯記一卷李訓、鄭註事。
上黨紀叛一卷劉從諫事。
裴廷裕東觀奏記三卷大順中，詔脩宣、懿、僖實錄，以日曆註記亡缺，因摭宣宗政事奏記於監脩國史杜讓能。廷裕，字膺余，昭宗時翰林學士、左散騎常侍，貶湖南，卒。
令狐澄貞陵遺事二卷綯子也。乾符中書舍人。
鄭言平剡錄一卷裘甫事。言，字垂之，浙西觀察使王式從事，咸通翰林學士、戶部侍郎。
張雲咸通解圍錄一卷字景之，一字瑞卿，起居舍人。
鄭樵彭門紀亂三卷龐勛事。
王坤驚聽錄一卷黃巢事。
郭廷誨廣陵妖亂志三卷高駢事。
乾寧會稽錄一卷董昌事。
王振汴水滔天錄一卷昭宗時拾遺。
公沙仲穆大和野史十卷起大和，盡龍紀。右雜史類八十八家，一百七部，一千八百二十八卷。失姓名八家，元行沖以下不著錄六十八家，八百六十一卷。
開元起居註三千六百八十二卷失撰人名。
凡實錄二十八部，三百四十五卷。劉知幾以下不著錄四百五十七卷。
高祖實錄二十卷敬播撰，房玄齡監脩，許敬宗刪改。
今上實錄二十卷敬播、顧胤撰，房玄齡監脩。
高宗後脩實錄三十卷初，令狐德棻撰，止乾封，劉知幾、吳兢續成。
則天皇后實錄二十卷魏元忠、武三思、祝欽明、徐彥伯、柳沖、韋承慶、崔融、岑羲、徐堅撰，劉知幾、吳兢刪正。
張說今上實錄二十卷說與唐潁撰，次玄宗開元初事。
開元實錄四十七卷失撰人名。
玄宗實錄一百卷令狐峘撰，元載監脩。
肅宗實錄三十卷元載監脩。
德宗實錄五十卷蔣乂、樊紳、林寶、韋處厚、獨孤郁撰，裴垍監脩。
順宗錄五卷韓愈沈傳師。宇文籍撰，李吉甫監脩。
憲宗實錄四十卷沈傳師、鄭澣、宇文籍、蔣系、李漢、陳夷行、蘇景胤撰，杜元穎、韋處厚、路隋監脩。景胤，弁子也，中書舍人。
穆宗實錄二十卷蘇景胤、王彥威、楊漢公、蘇滌、裴休撰，路隋監脩。滌，字玄獻，冕子也，荊南節度使、吏部尚書。
敬宗實錄十卷陳商、鄭亞撰，李讓夷監脩。商，字述聖，禮部侍郎、秘書監。
敬宗寶錄十卷陳商卷亞撰李讓夷監脩。商，字述聖，禮部侍郎，秘書監。
文宗實錄四十卷盧耽、蔣偕、王沨、盧告、牛叢撰，魏暮監脩。耽，字子嚴，一字子重，歷西川節度使、同中書門下平章事。沨，字中德，歷東都留守。告，字子有，弘宣子也，歷吏部侍郎。
武宗實錄三十卷韋保衡臨脩。
凡詔令一家，一十一部，三百五卷。失姓名十家，溫彥博以下不著錄十一家，二百二十二卷。
唐舊制編錄六卷費氏集。
右起居註類六家，三十八部，一千二百七十二卷。失姓名二十六家，開元起居註以下不著錄三家，三千七百二十五卷。總七家，七十七部。
陳諫等彭城公故事一卷劉晏。
丘據相國涼公錄一卷李抱玉事。據，諫議大夫。
右故事類十七家，四十三部，四百九十六卷。失姓名二十五家，裴矩以下不著錄十六家，九十卷。
王隆漢官解詁三卷胡廣註。
六典三十卷開元十年，起居舍人陸堅被詔集賢院脩六典，玄宗手寫六條，曰理典、教典、禮典、政典、刑典、事典。張說知院，委徐堅，經歲無規制，乃命毋煚、余欽、咸廙業、孫季良、韋述參撰。始以令式象周禮六官為制。蕭嵩知院，加劉鄭蘭、蕭晟、盧若虛。張九齡知院，加陸善經。李林甫代九齡，加苑咸。二十六年書成。
唐循資格一卷天寶中定。
又舉選衡鑒三卷昭義判官，貞元十三年上。
韋琯國相事狀七卷憲宗時人。
張之緒文昌損益二卷德宗時人。
孫結大唐國照圖一卷文宗時人。
大唐國要圖五卷左僕射賈耽纂，監察御史褚球重脩。
楊鉅翰林學士院舊規一卷字文碩，收子也。昭宗時翰林學士、吏部侍郎。
右職官類十九家，二十六部，二百六十二卷。失姓名十家，六典以下不著錄二十九家，二百八十卷。
趙岐三輔決錄、十卷摯虞註。
海內先賢傳五卷魏明帝時撰。
殷系英籓可錄事三卷一雲張萬賢撰。
明氏世錄六卷明粲。
漢南庾氏家傳三卷庾守業。
褚氏家傳一卷褚結撰，褚陶註。
殷氏家傳三卷殷敬。
崔氏世傳七卷崔鴻。
江氏家傳七卷江饒。
虞氏家傳五卷虞覽。
裴氏家記三卷裴松之。
曹氏家傳一卷曹毘。
陸史十五卷陸煦。
平貞諲養德傳卷亡。
裴朏續文士傳十卷開元中懷州司馬。
盧詵四公記一卷一作梁載言。
張昌宗古文紀年新傳三卷昌宗，冀州南宮人，太子舍人。
王緒永寧公輔梁記十卷緒，開元人，僧辯兄孫也，永寧即僧辯所封。
賈閏甫李密傳三卷閏甫，密舊屬。
顏師古安興貴家傳卷亡。
陸氏英賢征記三卷陸師儒。
郭湜高氏外傳一卷力士。湜，大歷大理司直。
陳翃郭公家傳八卷子儀。翃嘗為其寮屬，後又從事渾瑊河中幕。
殷亮顏氏家傳一卷杲卿。
殷仲容顏氏行狀一卷真卿。
馬宇段公別傳二卷秀實。宇，元和秘書少監，史館脩撰。
王起李趙公行狀一卷李吉甫。
張茂樞河東張氏家傳三卷弘靖孫。
崔氏唐顯慶登科記五卷失名。
姚康科第錄十六卷字汝諧，南仲孫也。兵部郎中，金吾將軍。
張鷟朝野僉載二十卷自號浮休子。
封氏聞見記五卷封演。
李綽尚書故實一卷尚書即張延賞。
柳氏訓序一卷柳玭。
蕭叔和天祚永歸記一卷睿宗事。
韋機西征記卷亡。
裴肅平戎記五卷休父。
房千里投荒雜錄一卷字鵠舉，大和初進士第，高州刺史。
黃璞閩川名士傳一卷字紹山，大順中進士第。
顏師古王會圖卷亡。
趙珫孝行志二十卷字盈之，晉州嶽陽人，會昌中。
武誼自古忠臣傳二十卷字子思，楚州盱眙人，咸通中州從事。
凡女訓十七家，二十四部，三百八十三卷。失姓名一家，王方慶以下不著錄五家，八十三卷。
劉向列女傳十五卷曹大家註。
薛蒙妻韋氏續曹大家女訓十二章韋溫女。蒙，字中明，開成中進士第。
右雜傳記類一百二十五家，一百四十六部，一千六百五十六卷。失姓名十四家，崔玄韋以下不著錄五十一家，二千五百七十四卷。總一百四十七家，一百五十一部。
陳皇太后崩儀註四卷儀曹撰。
陳皇太子妃薨儀註五卷儀曹撰。
大唐儀禮一百卷長孫無忌、房玄齡、魏徵、李百藥、顏師古、令狐德棻、孔穎達、於誌寧等撰。吉禮六十篇，賓禮四篇，軍禮二十篇，嘉禮四十二篇，凶禮六篇，國恤五篇，總一百三十篇。貞觀十一年上。
永徽五禮一百三十卷長孫無忌、侍中許敬宗、兼中書令李義府、黃門侍郎劉祥道、許圉師、太常卿韋琨、博士蕭楚材孔誌約等撰。削國恤，以為豫凶事非臣子所宜論次，定著二百九十九篇。顯慶三年上。
開元禮一百五十卷開元中，通事舍人王嵒請改禮記，附唐制度，張說引嵒就集賢書院詳議。說奏：禮記，漢代舊文，不可更，請脩貞觀、永徽五禮為開元禮。命賈登、張烜、施敬本、李銳、王仲丘、陸善經、洪孝昌撰緝，蕭嵩總之。
顏真卿禮樂集十卷禮儀使所定。
韋公肅禮閣新儀二十卷元和人。
王涇大唐郊祀錄十卷貞元九年上，時為太常禮院脩撰。
裴瑾崇豐二陵集禮卷亡。瑾，字封叔，光庭曾孫，元和吉州刺史。
盧弘宣家祭儀卷亡。
孫氏仲享儀一卷孫日用。
又服飾變古元錄一卷字之儀，滋子也。昭宗翰林學士。
張薦五服圖卷亡。
仲子陵五服圖十卷貞元九年上。
鄭氏書儀二卷鄭余慶。
又書儀三卷硃儔註。茝，元和太常少卿。
右儀註類六十一家，一百部，一千四百六十七卷。失姓名三十二家，竇維鍌以下不著錄四十九家，八百九十三卷。
麟趾格四卷文襄帝時撰。
令三十一卷尚書左僕射裴寂、右僕射蕭瑀、大理卿崔善為、給事中王敬業、中書舍人劉林甫顏師古王孝達、涇州別駕靖延、太常丞丁孝烏、隋大理丞房軸、天策上將府參軍李桐客、太常博士徐上機等奉詔撰定。以五十三條附新律，余無增改。武德七年上。
式三十三卷中書令房玄齡、右僕射長孫無忌、蜀王府法曹參軍裴弘獻等奉詔撰定。凡律五百條，令一千五百四十六條，格七百條。以尚書省諸曹為目，其常務留本司者，著為留司格。
留本司行格十八卷太尉無忌、司空李勣左僕射於誌寧、右僕射張行成，侍中高季輔、黃門待郎宇文節柳奭、尚書右丞段寶玄、太常少卿令狐德棻、吏部侍郎高敬言、刑部侍郎劉燕客、給事中趙文恪、中書舍人李友益、少府丞張行實、太府丞王文端、大理丞元紹、刑部郎中賈敏行等奉詔撰定。分格為二部，以曹司常務為行格，天下所共為散頒格。永徽三年上。至龍朔二年，詔司刑太常伯源直心、少常伯李敬玄、司刑大夫李文禮復刪定，唯改官曹局名而已。題行格曰留本司行格中本，散頒格曰天下散行格中本。
律疏三十卷無忌、李勣、於誌寧、邢部尚書唐臨、大理卿段寶玄、尚書右丞劉燕客、御史中丞賈敏行等奉詔撰，永徽四年上。
永徽留本司格後十一卷左僕射劉仁軌、右僕射戴至德、侍中張文瓘、中書令李敬玄、右庶子郝處俊、黃門侍郎來恒、左庶子高智周、右庶子李義琰、吏部侍郎裴行儉馬戴、兵部侍郎蕭德昭裴炎、工部侍郎李義琛、刑部侍郎張楚金、金部郎中盧律師等奉詔撰，儀鳳二年上。
留司格六卷秋官尚書裴居道、夏官尚書同鳳閣鸞臺三品岑長倩、鳳閣侍郎同鳳閣鸞臺平章事韋方質、刪定官袁智弘、咸陽尉王守慎奉詔撰。加計帳、勾帳二式。垂拱元年上新格，武后制序。
又散頒格七卷中書令韋安石、禮部尚書同中書門下三品祝欽明、尚書右丞蘇瑰、兵部郎中狄光嗣等刪定，神龍元年上。
太極格十卷戶部尚書同中書門下三品岑羲、中書侍郎同中書門下三品陸象先、右散騎常侍徐堅、右司郎中唐紹、刑部員外郎邵知新、大理寺丞陳義海、評事張名播、右衛長史張處斌、左衛率府倉曹參軍羅思貞、刑部主事閻義顓等刪定，太極元年上。
開元前格十卷兵部尚書兼紫微令姚崇、黃門監盧懷慎、紫微侍郎兼刑部尚書李乂、紫微侍郎蘇廷頁、舍人呂延祚給事中魏奉古、大理評事高智靜、韓城縣丞侯郢璡、瀛州司法參軍閻義顓等奉詔刪定，開元三年上。
式二十卷吏部侍郎兼侍中宋璟、中書侍郎蘇颋、尚書左丞盧從願、吏部侍郎裴漼慕容珣、戶部侍郎楊滔、中書舍人劉令植、大理司直高智靜、幽州司功參軍侯郢璡等刪定，開元七年上。
格後長行敕六卷侍中裴光庭、中書令蕭嵩等刪次，開元十九年上。
格式律令事類四十卷中書令李林甫、侍中牛仙客、御史中丞王敬從、左武衛胄曹參軍崔晃、衛州司戶參軍直中書陳承信、酸棗尉直刑部俞元杞等刪定，開元二十五年上。度支長行旨五卷元和格敕三十卷權德輿、劉伯芻等集。
元和刪定制敕三十卷許孟容、韋貫之、蔣乂、柳登等集。
格後敕五十卷初，前大理丞謝登纂，凡六十卷。詔刑部詳定，去其繁復。大和七年上。
大中刑法總要格後敕六十卷刑部侍郎劉彖等纂。
盧紓刑法要錄十卷裴向上之。
右刑法類二十八家，六十一部，一千四卷。失姓名九家，自開元新格以下不著錄十三家，三百二十三卷。
群書四錄二百卷殷踐猷、王愜、韋述、余欽、毋煚、劉彥直、王灣、王仲丘撰，元行沖上之。
尹植文樞秘要目七卷鈔文思博要、藝文類聚為秘要。
吳氏西齋書目一卷吳兢。
杜信東齋籍二十卷字立言，元和國子司業。
右目錄類十九家，二十二部，四百六卷。失姓名二家，毋煚以下不著錄十二家，一百一十四卷。
韋氏譜十卷韋鼎。
裴氏家牒二十卷裴守真。
大唐氏族志一百卷高士廉、韋挺、岑文本、令狐德棻撰。
姓氏譜二百卷許敬宗、李義府、孔誌約、陽仁卿、史玄道、呂才撰。
岑羲氏族錄卷亡。
唐新定諸家譜錄一卷李林甫等。
李利涉唐官姓氏記五卷初，十卷。利涉貶南方，亡其半。
柳芳永泰新譜二十卷一作皇室新譜。
皇唐玉牒一百一十卷開成二年，李衢、李寶撰。
吳郡陸氏宗系譜一卷陸景獻。
劉氏家史十五卷並劉子玄。
李用休家譜二卷紀王慎之後。
徐氏譜一卷徐商。
竇氏家譜一卷懿宗時國子博士竇澄之。
韋氏諸房略一卷韋綯。
右譜牒類十七家，三十九部，一千六百一十七卷。王元感以下不著錄二十二家，三百三十三卷。
桑欽水經三卷一作郭璞撰。
鄧行儼東都記三十卷貞觀著作郎。
又序略五卷魏王泰命著作郎蕭德言、秘書郎顧胤、記室參軍蔣亞卿、功曹參軍謝偃蘇勖撰。
李播方誌圖卷亡。
西域國志六十卷高宗遣使分往康國、吐火羅，訪其風俗物產，畫圖以聞。詔史官撰次，許敬宗領之，顯慶三年上。
韋澳諸道山河地名要略九卷一作處分語。
盧鵂嵩山記一卷天寶人。
馬溫鄴都故事二卷肅、代時人。
張周封華陽風俗錄一卷字子望，西川節度使李德裕從事，試協律郎。
盧求成都記五卷西川節度使白敏中從事。
余知古渚宮故事十卷文宗時人。
張氏燕吳行役記二卷宣宗時人，失名。
張容九江新舊錄三卷咸通人。
段公路北戶雜錄三卷文昌孫。
顧愔新羅國記一卷大歷中，歸崇敬使新羅，愔為從事。
呂述黠戛斯朝貢圖傳一卷字脩業，會昌秘書少監，商州刺史。
樊綽蠻書十卷咸通嶺南西道節度使蔡襲從事。
徐雲虔南詔錄三卷乾符中人。
右地理類六十三家，一百六部，一千二百九十二卷。失姓名三十一家，李播以下不著錄五十三家，九百八十九卷。