復次，善現！有菩薩摩訶薩，魔所執持，為魔所魅，但聞名字，妄生執著。所以者何？善現！是菩薩摩訶薩先未修學布施、凈戒、安忍、精進、靜慮、般若波羅蜜多，先未安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，先未安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，先未安住苦集滅道圣諦，先未修學四念住、四正斷、四神足、五根、五力、七等覺支、八圣道支，先未修學四靜慮、四無量、四無色定，先未修學八解脫、八勝處、九次第定、十遍處，先未修學空、無相、無愿解脫門，先未修學菩薩十地，先未修學五眼、六神通，先未修學陀羅尼門、三摩地門，先未修學佛十力、四無所畏、四無礙解、大慈大悲大喜大舍、十八佛不共法，先未修學無忘失法、住舍性，先未修學一切智、道相智、一切相智，先未修學一切菩薩摩訶薩行，先未修學諸佛無上正等菩提，由此因緣，令魔得便。善現！是菩薩摩訶薩不能了知蘊魔行相，不能了知死魔行相，不能了知天魔行相，不能了知煩惱魔行相，由此因緣，令魔得便。
善現！是菩薩摩訶薩不了知色，不了知受想行識；不了知眼處，不了知耳鼻舌身意處；不了知色處，不了知聲香味觸法處；不了知眼界，不了知耳鼻舌身意界；不了知色界，不了知聲香味觸法界；不了知眼識界，不了知耳鼻舌身意識界；不了知眼觸，不了知耳鼻舌身意觸；不了知眼觸為緣所生諸受，不了知耳鼻舌身意觸為緣所生諸受；不了知地界，不了知水火風空識界；不了知無明，不了知行、識、名色、六處、觸、受、愛、取、有、生、老死；不了知布施波羅蜜多，不了知凈戒、安忍、精進、靜慮、般若波羅蜜多；不了知內空，不了知外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不了知真如，不了知法界、法性、不虛妄性、不變異性、平等性、離生性、法定、法住、實際、虛空界、不思議界；不了知四念住，不了知四正斷、四神足、五根、五力、七等覺支、八圣道支；不了知苦圣諦，不了知集滅道圣諦；不了知四靜慮，不了知四無量、四色無定；不了知八解脫，不了知八勝處、九次第定、十遍處；不了知空解脫門，不了知無相、無愿解脫門；不了知十地；不了知五眼，不了知六神通；不了知三摩地門，不了知陀羅尼門；不了知佛十力，不了知四無所畏、四無礙解、大慈大悲大喜大舍、十八佛不共法；不了知預流果，不了知一來、不還、阿羅漢果；不了知獨覺菩提；不了知一切智，不了知道相智、一切相智；亦不了知有情諸法名字實相。由此因緣，令魔得便，方便化作種種形像，語此菩薩摩訶薩言：汝所修行，愿行已滿，當證無上正等菩提，汝成佛時，當得如是殊勝功德尊貴名号。善現！謂彼惡魔知此菩薩長夜思愿：我成佛時，當得如是功德名号。隨其思愿而記說之。
善現！時此菩薩遠離般若波羅蜜多，無巧便故，聞魔記說，作是念言：奇哉！是人為我記說當得成佛功德名号，與我長夜思愿相應，由此故知過去諸佛必已授我大菩提記，我於無上正等菩提決定當得不復退轉，我成佛時必定當得如是功德尊貴名号。善現！是菩薩摩訶薩如是惡魔、或魔眷屬、或魔所執諸沙門等，記說當來成佛名号，如是如是慢心轉增，我於未來定當作佛，獲得如是功德名号，諸余菩薩無與我等。
善現！如我所說已得不退轉菩薩摩訶薩諸行、狀、相，此菩薩摩訶薩皆未成就，但聞魔說成佛虛名，便生傲慢，輕弄毀蔑諸余菩薩摩訶薩眾。善現！是菩薩摩訶薩由起傲慢，輕弄毀蔑諸余菩薩摩訶薩故，遠離無上正等菩提。善現！是菩薩摩訶薩遠離般若波羅蜜多，無巧便故，棄善友故，常為惡友所攝受故，當墮聲聞或獨覺地。
善現！是菩薩摩訶薩或有此身，還得正念，至誠悔過，舍舊慢心，數數親近供養恭敬，尊重贊嘆真勝善友，彼雖流轉生死多時，而後還依甚深般若波羅蜜多漸次修學，當證無上正等菩提。善現！是菩薩摩訶薩若有此身，不得正念，不能悔過，不舍慢心，不欲親近供養恭敬，尊重贊嘆真勝善友，彼定流轉生死多時，後雖精進修諸善業，而墮聲聞或獨覺地。
善現！譬如苾芻求聲聞者，於四重罪，若隨犯一，便非沙門，非釋迦子，彼於現在定不能得預流、一來、不還應果。善現！妄執虛名菩薩亦尒，但聞魔記成佛空名，便起慢心，輕弄毀蔑諸余菩薩摩訶薩眾，當知此罪過彼苾芻所犯四重無量倍數。善現！置彼苾芻所犯四重，此菩薩罪過五無間亦無量倍。所以者何？善現！是菩薩摩訶薩實不成就殊勝功德，聞惡魔說成佛名号，便自傲慢，輕余菩薩，是故此罪過五無間。是故，善現！若菩薩摩訶薩欲得無上正等菩提，應善覺知如是記說虛名号等微細魔事。
復次，善現！有菩薩摩訶薩隱在山林、空澤、曠野，獨居宴坐，修遠離行。時有惡魔來到其所，恭敬贊嘆遠離功德，謂作是言：善哉！大士能修如是遠離之行，此遠離行一切如來應正等覺共所稱贊，天帝釋等諸天神仙皆共守護，供養尊重，應常住此，勿往余處。善現！我不贊嘆諸菩薩摩訶薩居阿練若、曠野、山林，宴坐思惟，修遠離行。
尒時，善現白佛言：世尊！諸菩薩摩訶薩應修何等余遠離行，而佛不贊居阿練若、曠野、山林，離諸臥具，思惟宴坐，遠離功德？唯愿為說諸菩薩摩訶薩勝遠離行。
佛言：善現！諸菩薩摩訶薩若居山林、空澤、曠野、阿練若處，若居城邑、聚落、王都、諠雜之處，但能遠離煩惱惡業，遠離聲聞、獨覺作意，勤修般若波羅蜜多及修諸余殊勝功德，是名菩薩真遠離行。
善現！此遠離行一切如來應正等覺共所稱贊；此遠離行一切如來應正等覺共所開許。善現！此遠離行諸菩薩摩訶薩常應修學，若晝若夜，應正思惟，精進修行此遠離法，是名菩薩修遠離行。善現！此遠離行不雜聲聞、獨覺作意，不雜一切煩惱惡業，離諸諠雜，畢竟清凈，令諸菩薩速證無上正等菩提，利樂有情，窮未來際，常無斷盡。善現！惡魔所贊隱在山林、空澤、曠野、阿練若處，遠離臥具，獨居宴坐，非諸菩薩勝遠離行。何以故？善現！彼遠離行猶有諠雜，謂彼或雜惡業煩惱，或雜聲聞、獨覺作意，於深般若波羅蜜多不能精勤信受修學，不能圓滿一切智智。
善現！有菩薩摩訶薩雖勤修習惡魔所贊遠離行法，而起傲慢不清凈心，輕弄毀蔑諸余菩薩摩訶薩眾，謂有菩薩摩訶薩眾雖居城邑、聚落、王都而心清凈，不雜種種煩惱惡業，不雜聲聞、獨覺作意，精勤修習布施、凈戒、安忍、精進、靜慮、般若波羅蜜多，精勤安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，精勤安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，精勤安住苦集滅道圣諦，精勤修習四念住、四正斷、四神足、五根、五力、七等覺支、八圣道支，於四靜慮、四無量、四無色定、五神通等世間功德修已圓滿，精勤修習空、無相、無愿解脫門，精勤修習五眼、六神通，精勤修習陀羅尼門、三摩地門，精勤修習佛十力、四無所畏、四無礙解、大慈大悲大喜大舍、十八佛不共法，精勤修習無忘失法、住舍性，精勤修習一切智、道相智、一切相智，嚴凈佛土，成熟有情，雖居憒鬧，而心寂靜，勤修習勝遠離行。彼於如是真凈菩薩摩訶薩眾，心生憍慢，輕弄毀訾，誹謗凌蔑。
善現！是菩薩摩訶薩遠離般若波羅蜜多，無巧便故，設居曠野百踰繕那，其中絕無諸惡禽獸、蛇、蝎、盜賊，唯有神、鬼、邏剎娑等游止其中。彼居如是阿練若處，雖經一歲，或經十歲，或經百歲，或經千歲，或經百千歲，或經俱胝歲，或經百俱胝歲，或經千俱胝歲，或經百千俱胝歲，或復過此，修遠離行，而不了知諸菩薩摩訶薩真遠離行，謂諸菩薩摩訶薩眾雖居憒鬧，而心寂靜，遠離種種煩惱惡業，發趣無上正等菩提，遠離聲聞、獨覺作意。是菩薩摩訶薩雖居曠野，經歷多時，而雜聲聞、獨覺作意，樂著聲聞、獨覺地法，依止彼法修遠離行，復於此行深生愛著。善現！彼雖如是修遠離行，而不稱順諸如來心。善現！我所稱贊諸菩薩摩訶薩真遠離行，是菩薩摩訶薩都不成就，彼於真勝遠離行中亦不見有相似行相。所以者何？彼於如是真遠離行不生愛樂，但樂修行聲聞、獨覺空遠離行。
善現！是菩薩摩訶薩修不真勝遠離行時，魔來空中，歡喜贊嘆，告言：大士！善哉！善哉！汝能修行真遠離行，此遠離行一切如來應正等覺共所稱贊，汝於此行精勤修習，速證無上正等菩提。善現！是菩薩摩訶薩執著如是聲聞、獨覺遠離行法以為最勝，輕弄毀蔑住菩薩乘雖居憒鬧而心寂靜成調善法諸苾芻等，言彼不能修遠離行，身居憒鬧，心不寂靜。善現！是菩薩摩訶薩於諸如來應正等覺共所稱贊住真遠離行菩薩摩訶薩，輕弄毀蔑，謂居憒鬧，心不寂靜，不能修行真遠離行；於諸如來應正等覺所不稱贊住真諠雜行菩薩摩訶薩，尊重贊嘆，謂不諠雜，其心寂靜，能正修行真遠離行。善現！是菩薩摩訶薩於應親近供養恭敬如大師者，而不親近供養恭敬，反生輕蔑；於應遠離不應承事如惡友者，而不遠離，供養恭敬，如事大師。
善現！是菩薩摩訶薩遠離般若波羅蜜多，無巧便故，妄生執著。所以者何？彼作是念：我所修行是真遠離，故為非人稱贊護念。居城邑者，身心擾亂，誰當護念，恭敬稱美？善現！是菩薩摩訶薩由此因緣，心多傲慢，輕弄毀蔑諸余菩薩摩訶薩眾，煩惱惡業晝夜增長。善現當知！是菩薩摩訶薩於諸菩薩為旃茶羅穢污菩薩摩訶薩眾，雖似菩薩摩訶薩相，而是天上人中大賊，誑惑天人、阿素洛等，其身雖服沙門法衣，而心常懷盜賊意樂。諸有發趣菩薩乘者，不應親近供養恭敬，尊重贊嘆如是惡人。何以故？善現當知！是人懷增上慢，外似菩薩，內多煩惱。是故，善現！若菩薩摩訶薩真實不舍一切智智，不舍無上正等菩提，深心求證一切智智，求證無上正等菩提，普為利樂諸有情者，不應親近供養恭敬，尊重贊嘆如是惡人。
善現！諸菩薩摩訶薩常應精進修自事業，厭離生死，不著三界，於彼惡賊旃茶羅人，應常發心慈悲喜舍，應作是念：我不應起如彼惡人所起過患，設當失念如彼暫起，即應覺知，速令除滅。善現！諸菩薩摩訶薩欲證無上正等菩提，應善覺知如是魔事，應勤精進遠離除滅如彼菩薩所起過患。復次，善現！若菩薩摩訶薩增上意樂，欲證無上正等菩提，常應親近供養恭敬，尊重贊嘆真勝善友。
時具壽善現白佛言：世尊！何等名為諸菩薩摩訶薩真勝善友？
佛言：善現！一切如來應正等覺是菩薩摩訶薩真勝善友，一切菩薩摩訶薩亦是真勝善友，諸有聲聞及余善士能為菩薩摩訶薩眾宣說、開示、分別、顯了布施、凈戒、安忍、精進、靜慮、般若波羅蜜多相應之法，令易解者，當知亦是菩薩摩訶薩真勝善友。
善現當知！布施波羅蜜多是菩薩摩訶薩真勝善友，凈戒、安忍、精進、靜慮、般若波羅蜜多亦是菩薩摩訶薩真勝善友。善現當知！四念住是菩薩摩訶薩真勝善友，四正斷、四神足、五根、五力、七等覺支、八圣道支亦是菩薩摩訶薩真勝善友。善現當知！四靜慮是菩薩摩訶薩真勝善友，四無量、四無色定亦是菩薩摩訶薩真勝善友。善現當知！八解脫是菩薩摩訶薩真勝善友，八勝處、九次第定、十遍處亦是菩薩摩訶薩真勝善友。
善現當知！空解脫門是菩薩摩訶薩真勝善友，無相、無愿解脫門亦是菩薩摩訶薩真勝善友。善現當知！極喜地是菩薩摩訶薩真勝善友，離垢地、發光地、焰慧地、極難勝地、現前地、遠行地、不動地、善慧地、法云地亦是菩薩摩訶薩真勝善友。
善現當知！五眼是菩薩摩訶薩真勝善友，六神通亦是菩薩摩訶薩真勝善友。善現當知！三摩地門是菩薩摩訶薩真勝善友，陀羅尼門亦是菩薩摩訶薩真勝善友。善現當知！佛十力是菩薩摩訶薩真勝善友，四無所畏、四無礙解、大慈大悲大喜大舍、十八佛不共法亦是菩薩摩訶薩真勝善友。
善現當知！無忘失法是菩薩摩訶薩真勝善友，住舍性亦是菩薩摩訶薩真勝善友。善現當知！永斷一切煩惱習氣是菩薩摩訶薩真勝善友。善現當知！一切智是菩薩摩訶薩真勝善友，道相智、一切相智亦是菩薩摩訶薩真勝善友。
善現當知！一切菩薩摩訶薩行是菩薩摩訶薩真勝善友，諸佛無上正等菩提亦是菩薩摩訶薩真勝善友。善現當知！苦圣諦是菩薩摩訶薩真勝善友，集滅道圣諦亦是菩薩摩訶薩真勝善友。善現當知！諸法緣性是菩薩摩訶薩真勝善友，諸緣起支亦是菩薩摩訶薩真勝善友。
善現當知！內空是菩薩摩訶薩真勝善友，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦是菩薩摩訶薩真勝善友。善現當知！真如是菩薩摩訶薩真勝善友，法界、法性、不虛妄性、不變異性、平等性、離生性、法定、法住、實際、虛空界、不思議界亦是菩薩摩訶薩真勝善友。
善現當知！布施波羅蜜多與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；凈戒、安忍、精進、靜慮、般若波羅蜜多亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！四念住與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；四正斷、四神足、五根、五力、七等覺支、八圣道支亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！四靜慮與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；四無量、四無色定亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！八解脫與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；八勝處、九次第定、十遍處亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！空解脫門與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；無相、無愿解脫門亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！極喜地與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；離垢地、發光地、焰慧地、極難勝地、現前地、遠行地、不動地、善慧地、法云地亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！五眼與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；六神通亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！三摩地門與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；陀羅尼門亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！佛十力與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；四無所畏、四無礙解、大慈大悲大喜大舍、十八佛不共法亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！無忘失法與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；住舍性亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！永斷一切煩惱習氣與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！一切智與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；道相智、一切相智亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！一切菩薩摩訶薩行與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；諸佛無上正等菩提亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！苦圣諦與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；集滅道圣諦亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！諸法緣性與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；諸緣起支亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！內空與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
善現當知！真如與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母；法界、法性、不虛妄性、不變異性、平等性、離生性、法定、法住、實際、虛空界、不思議界亦與菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。
何以故？善現！過去所有一切如來應正等覺皆以布施波羅蜜多，廣說乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。未來所有一切如來應正等覺，皆以布施波羅蜜多廣說乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。現在十方無量無數無邊世界一切如來應正等覺，住持安隱一切有情，宣說開示微妙法者，皆以布施波羅蜜多廣說乃至不思議界為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。何以故？善現！過去未來現在諸佛皆從布施波羅蜜多，廣說乃至不思議界而出生故。
是故，善現！若菩薩摩訶薩增上意樂，欲證無上正等菩提，成熟有情，嚴凈佛土，當學布施波羅蜜多，當學凈戒、安忍、精進、靜慮、般若波羅蜜多；當學四念住，當學四正斷、四神足、五根、五力、七等覺支、八圣道支；當學四靜慮，當學四無量、四無色定；當學八解脫，當學八勝處、九次第定、十遍處；當學空解脫門，當學無相、無愿解脫門；當學極喜地，當學離垢地、發光地、焰慧地、極難勝地、現前地、遠行地、不動地、善慧地、法云地；當學五眼，當學六神通；當學三摩地門，當學陀羅尼門；當學佛十力，當學四無所畏、四無礙解、大慈大悲大喜大舍、十八佛不共法；當學無忘失法，當學住舍性；當學永斷一切煩惱習氣；當學一切智，當學道相智、一切相智；當學一切菩薩摩訶薩行；當學諸佛無上正等菩提；當學苦圣諦，當學集滅道圣諦；當學諸法緣性，當學諸緣起支；當學內空，當學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；當學真如，當學法界、法性、不虛妄性、不變異性、平等性、離生性、法定、法住、實際、虛空界、不思議界。
善現！是菩薩摩訶薩既學布施波羅蜜多，廣說乃至不思議界，復應以四攝事攝諸有情。何等為四？一者、布施；二者、愛語；三者、利行；四者、同事。善現！我觀此義，故作是說：布施、凈戒、安忍、精進、靜慮、般若波羅蜜多，廣說乃至不思議界，與諸菩薩摩訶薩眾為師為導，為明為炬，為燈為照，為解為覺，為智為慧，為救為護，為室為宅，為洲為渚，為歸為趣，為父為母。是故，善現！諸菩薩摩訶薩欲行不隨他教行，欲住不隨他教住，欲斷一切有情疑，欲滿一切有情愿，欲嚴凈佛土，欲成熟有情，當學般若波羅蜜多。何以故？善現！於此般若波羅蜜多甚深經中，廣說菩薩摩訶薩眾所應修學一切法相，一切菩薩摩訶薩眾皆於此中應勤修學。
尒時，具壽善現白佛言：世尊！如是般若波羅蜜多以何為相而勸菩薩摩訶薩眾應勤修學？
佛言：善現！如是般若波羅蜜多以虛空為相，如是般若波羅蜜多以無著為相，如是般若波羅蜜多以無相為相。何以故？善現！於此般若波羅蜜多甚深相中，諸法諸相皆不可得，無所有故。
時具壽善現白佛言：世尊！頗有因緣可說般若波羅蜜多所有妙相，諸法亦有如是相耶？
佛言：善現！如是！如是！如汝所說。有因緣故，可說般若波羅蜜多所有妙相，諸法亦有如是妙相。所以者何？善現！如是般若波羅蜜多以性空為相，諸法亦以性空為相；如是般若波羅蜜多以遠離為相，諸法亦以遠離為相。善現！由此因緣，可作是說：甚深般若波羅蜜多所有妙相，諸法亦有如是妙相。以一切法皆自性空，離眾相故。
具壽善現復白佛言：世尊！若一切法皆自性空，遠離眾相，則一切法一切法空，亦一切法一切法離，云何有情可施設有雜染、清凈？世尊！非性空法有染有凈，亦非遠離法有染有凈。世尊！非性空法能證無上正等菩提，亦非遠離法能證無上正等菩提。世尊！非性空中有法可得，亦非遠離中有法可得。世尊！非性空中有菩薩摩訶薩證得無上正等菩提，亦非遠離中有菩薩摩訶薩證得無上正等菩提。世尊！云何令我解佛所說甚深義趣？
尒時，佛告具壽善現言：善現！於意云何？有情長夜有我我所心，執我我所不？
善現答言：如是，世尊！如是，善逝！有情長夜有我我所心，執著我我所。
佛言：善現！於意云何？彼心所執我及我所空、遠離不？
善現答言：如是，世尊！如是，善逝！彼心所執我及我所皆空、遠離。
佛言：善現！於意云何？豈不有情由我我所執，流轉生死？
善現答言：如是，世尊！如是，善逝！諸有情類由我我所執，流轉生死。
佛言：善現！如是有情流轉生死，由有雜染，以是證知雜染可得。善現！若諸有情無心執著我及我所，則無雜染；若無雜染，是則應無流轉生死。流轉生死既現可得，由此應知有雜染法，既有雜染，亦有清凈。是故，善現應知！有情雖自性空，遠離眾相，而有雜染、清凈可得。