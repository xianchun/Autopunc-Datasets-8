釋地動出空、不空、空等十五法門合正法寶城譬釋伊字釋盤釋若離、若不離、無常想義釋五十七煩惱義慧朗述僧宗曰：從前品末放口光催供訖珠譬，猶是請門明常，此為下根說也。有六段：第一、放光催供；第二、動地大眾哀嘆；第三、說五譬譏請佛也；第四、佛勸問，又奪其所得也；第五、比丘嘆昔教；第六、說勝修也。
敬遺記僧宗曰：初，猶屬前品，純陀騰大眾請，是第二、請門明常也。從復次，比丘若有疑惑以下，是開宗中第三、勸奪門明常也，有四別：第一、奪果；第二、奪因；第三、舉寶珠譬，成昔果所以虛也；第四、結會二教也。
寶亮曰：大分此品有七段：第一、說偈及長行，陳己之苦，譏請佛也。第二、佛即勸舍昔之所得修也。第三、比丘還更請佛住世，教我修方也。第四、佛復勸令但隨佛教，修三勝修，必獲常果也。第五、比丘復請，若佛果是常者，何不住世示我勝修耶？第六、更勸明今日滅度，為汝有偏執之病，汝但莫保昔日所行為實也。既三勸三請竟，眾人始懷一疑云：理若果然者，佛初出生，何不早為我說？第七、便會通古今也。
道慧記曰：大分此品為四段：第一、大眾哀嘆；第二、佛開涅盤宗；第三、說勝修；第四、會通也。又曰：分為九段：第一、將欲涅盤，所以動地；第二、大眾說偈及譬請佛；第三、佛說兩偈，止其悲請；第四、若有疑惑，開常、無常之端，發於眾疑，勸其令問，即說三點涅盤也；第五、比丘未能受故，所以還嘆昔教為是也；第六、佛為說勝三修法也；第七、比丘更請佛住，佛以迦葉當為依止，止其兩請也；第八、還以珠譬，勸其令舍昔之所修，修今勝修也；第九、會通昔日不得即說，今日得說之意也。後六段自相屬也。
智秀曰：從此入，至童子迦葉問，正說之第二也。大意有六段：第一、現動地，表佛必去；第二、時眾說偈及五譬，請佛住世；第三、佛舉諸法以勸問；第四、說勝修以奪執也；第五、說醫譬，會通古今；第六段、重作六翻，舉法以勸也。
法安曰：此品是開宗之第二段，有三別：第一、譏請，從品初訖伊字涅盤；第二、執昔教請，從快說無常訖三修也；第三、舉今教為請，從如佛所說離四倒者訖品也。三列之中各有兩翻：從始訖五譬，是請體；次從佛告比丘以下，答所請也。就第二請中，初從快說以下，執昔教以請也。我既不解，愿住世為說也。次從佛贊比丘以下，詶己所請，云但習今教，得離四倒也。
就第三請中，初從離四倒者訖隨佛入涅盤，謂若佛是常，常則不滅，云何不住，教導我耶？次從我以正法付囑迦葉，以詶己請也。
此品大分為五段：第一、大眾見地動，知是表滅，乃哀嘆說五譬，以邀請佛也。第二、佛說兩偈，止其哀嘆也。第三、舉法勸問訖珠譬也。第四、時諸比丘聞說珠譬，始悟於理，是以發問：昔日何以不即說耶？第五、佛以新舊醫譬，會通古今也。
就初段中有三章：第一、經家敘地動事；第二、大眾說偈自陳；第三、以五譬譏請也。就第二段中有兩章：第一、寄言激切，謂莫如凡夫也；第二、以偈說法，止其哀請譬真言其身，理自無我，不假言其心解。七葉華，美修無我得入涅盤也。
寶亮曰：此第三章，欲還修昔教也。