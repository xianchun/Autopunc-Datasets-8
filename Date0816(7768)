如日下，日喻法界體，照喻法界法，高山喻菩薩。如聾下，喻小機在華嚴座不得大益，聾故不能聞大，啞故不能說大。隱其下，初約隱身，次約隱法。初文者，神德，舍那身；丈六，釋迦像。覆如下，明隱法。如來藏者，圓頓法也。令改革凡夫成小圣人。無生無用者，敗種無生，壞根無用。先與後奪者，與小即鹿苑，奪小即方等。
委業領財者，用法華窮子喻也。此喻委以大乘家業以化菩薩，如諸部般若多是空生、身子、滿愿對揚也。付財定性者，會父子，定天性也。如經云：此實我子，我實其父。以喻法華開權二乘皆當作佛也。文云下，即第九卷，指法華持品中八千人也。故知法華、涅盤開會事等，悉號醍醐，但彼廢此施，義有小異。然由法華本懷已暢，故至今教遂般涅盤。
夫眾下，通示化意也。眾生本具，與佛無殊，日用不知，乃淪生死，故佛出世，以二智手指撝迷徒，點示本性，方將直顯，復慮謗法。機既不等，遂有五時，兼別但小，對三帶二，一期調熟，乃獲開權，法華今經所以興也。
或作下，敘五時，華嚴唯別、圓故大；鹿苑但三藏故小；方等訶責偏小，褒嘆圓大，意令恥小慕大；般若委以大法，令教菩薩漸使通泰；法華開權，名定天性。眾生下，明法華既見佛性，故於今經涅盤，故知二經見性義一。
靜乎雙樹者，即經云右脅而臥，表一期化極，內智指撝，其功已畢。息教二河者，即經云寂然無聲也，故云息教也。二河者，拔提河大，在城南，熙連河小，在城北，相去百里，佛居其間，於四雙八只樹下涅盤也。
諸佛下，燈明、迦葉出於凈土，但說法華即入涅盤。今佛世尊既出穢土，故須扶律以拾殘機。二經雖殊，見性無別。又若約扶律為涅盤者，則唯穢土；若約談常為涅盤者，則凈穢皆說。
只是下，能發究竟智，故名佛師；能生分真智，故名菩薩母。佛菩薩下，舉佛菩薩之勝，以況凡小之劣。千舌、百盲者，舉千百言多耳。安能舞手者，毛詩序云：嗟嘆之不足，故詠歌之，詠歌之不足，故手之舞之，足之蹈之。
專五所以，是體意者，五番所詮之理，名為所以。謂從上品乳滿字勝修圓教，醍醐所詮俱是今經正體。設諸名相者，應云行相，即依理起行，故是宗意。對破者，即五番中皆有以圓破偏意也。皆言若專者，專，獨也。謂五番具含眾義，今若獨取其一，故成體等不同。
雙卷等者，如上卷記。大本者，雖南北二本不同，同名大本，對六卷名小本也。同座異聞者，宜廣聞大本，宜略聞六卷。例大小品者，般若有大品、小品，故以為例。準諸經目錄，秦弘始五年四月二十三日譯大品竟，二十七卷成者是也。竺法護於晉太康元年譯，上帙為光贊，羅什又重譯為十卷，名小品，是知小品亦是抄其前分。若然者，則次說為是，以六卷但盡故。斯乃廣略者，六卷則略抄前段，大本則廣有後文。世猶惑焉者，或云異聞，或謂廣略，難可準定，故人尚疑。
如來說偷狗等者，示其前後不同也。如來說，則在後，迦葉問，則在前。偷謂盜賊，以喻見魔。狗喻愛魔，如說。三歸在。秦人翻譯者，六卷，東晉所翻，大本，北涼所翻，俱非秦代，而言秦人者，但姚秦翻譯最盛，故義學之家相承而用。㨙互者，㨙，胡計切，換也。或作系、奚者，俱誤。
昔道猛等者，按譯經圖紀及僧傳并云：曇無讖以玄始元年歲次壬子至姑臧，齎涅盤前分十卷，止於俗舍。遜聞讖名，厚遇請譯。遂以玄始三年歲次甲寅起首，至玄始十年辛酉譯經律，總二十三部，合一百四十八卷，慧嵩筆受。又南山云：北涼沮渠氏玄始三年，有天竺三藏曇無讖者，涼言法豐，齎此梵本前分十卷來達姑臧。偽主蒙遜珍賞隆重，於涼城內閑豫宮中前後三翻，成四十卷，終宋武帝永初二年。據此諸文，乃是讖公齎至，不云道猛將還。
沮渠蒙遜者，胡人，其先為匈奴左沮渠，遂以官為氏。蒙遜博覽群史，頗曉天文，殺段業，自稱涼州牧。又破傉檀于窮泉，乘勝入姑臧，僭號西河王。隴右，即隴西也。右，或作后、後，并誤。自號玄始者，改元玄始也。
是時下，南經緣起也。經從北涼入于江南，後因治定，既與舊本品卷開合不同，遂號南本。姚萇殺符堅，改長安為常安都之，改元白雀，後改建元。萇卒，子興立，改元皇初，後改弘始。今云姚萇復號弘始者，誤，應云姚興弘始。非玄始者，別其兩國年號也。
玄始五年即晉恭元熙元年者，恭帝者，即東晉第十一帝，都建康，在位一年，遜位于劉裕，是為宋武帝，故云次入宋武裕也。恭帝元熙元年即是宋武永初元年，以當年改號故。宋武姓劉，諱裕，字德輿。
得四年者，宋武在位三年而崩，長子義符立，是為少帝，即位昏亂，太后廢帝為滎陽王，在位二年。武帝第三子，諱義隆，即位，是為文帝。以少帝於武帝三年當年即位，在位二年，至文帝元嘉元年，凡四年矣，故云得四年。此即大本始至南朝之年也。故開皇錄云：宋文帝世元嘉年初達于建康也。即北涼玄始九年也。
此二高明者，謂德高智明，乃美稱也。事跡如梁傳第七。康樂縣令者，南史第十八云：謝靈運少好學，博覽群書，文章之美與顏延之為江左第一，縱橫俊發，過於延之，深密則不如也。襲封康樂公。今云縣令，恐誤。抗世逸群等者，抗，舉也；逸群，猶出群也。南史云：以國公例除員外散騎侍郎，不就，為瑯琊王大司馬行參軍，車服鮮麗，衣物多改舊形制，世共宗之，咸稱謝康樂也。開皇三寶錄云陳郡處士謝靈運治定者，蓋靈運自稱處士也。靈運，陳郡陽夏人。嘗為永嘉太守，郡有名山水，公素愛好肆意遨游，稱疾去職，於始寧縣修營故墅，傍山帶江，盡幽居之美，因著。尋山登嶺，常著木屐，上則去其前齒，下則去其後齒。會稽太守孟顗事佛精懇，公謂之曰：得道應須慧業，丈人生天應在靈運前，成佛必在靈運後。顗深恨之。今撫州城東南四里有翻經臺，唐顏魯公碑云：宋康樂侯謝公元嘉年初於此翻譯涅盤經，因以為號。
問：謝公但修定舊本，安稱翻譯？
答：翻經之所有譯語者、筆受者、綴文者、證義者、潤色者，而通稱譯人。謝公治定，乃是證義、潤色之職也，故稱靈運翻經焉。
開下，開為四品，復改為，開為十品。凡十二品者，新開品目則有十二，并舊、共有十四，皆準六卷中品名開之。故三寶錄云：靈運等以讖涅盤品數疏簡，初學之者難以措懷，乃依舊翻泥洹正本加之，文有過質，頗亦改治。
足前等者，并舊等品也。北本但十三品成四十卷，南本二十五品成三十六卷，故北遠師名北本為少品多卷經，名南本為多品少卷經。
有三品等者，至唐麟德中，後分方來，尚闕分舍利，其後分中立品與讖說不同者，和會如疏記第二十卷。由來關中者，關中，秦地。羅什居關中，不見大本，故知足品非羅什也。錄稱者，即梁寶唱錄及隋開皇三寶錄第十三云：豫州沙門范慧嚴、清河沙門崔慧觀、陳郡處士謝靈運等，加品改治。故今依之，知小亮非也。
初三人下，此明事蹟，與梁僧傳及開皇錄不同者，恐是傳說有異。而彼二文咸云：三十六卷，始有數本，流行未廣。嚴後一夜忽夢一人形狀極偉，厲聲謂嚴曰：涅盤尊經，何以率爾輕加斟酌？嚴既覺已，懷抱惕千年一燒，黃河千年一清，皆至圣之君以為大瑞。又黃河清而圣人生。左傳：子駟曰：周詩有之曰：俟河之清，人壽幾何？杜預注曰：言人壽促，而河清遲。詎，豈也。
有期無日者，雖許講宣，以我多障，竟無日得聞也。逮，及也。金陵，地名也。吳、晉、宋、齊、梁、陳，謂之江南六朝，悉都其地。建康實錄云：本楚金陵邑，秦改為秣陵，吳改為建業，晉愍帝諱業，改為建康，元帝即位，稱建康宮。土崩者，隋開皇八年，文帝命晉王楊廣、清河公楊素督兵五十萬以伐陳，旌旗千里，金鼓震天，俄而平江東，膚陳主，陳國傾壞，喻以土崩。文選陳琳檄書曰：必土崩瓦解，不俟血刃。
師徒雨散者，陳國既破，法集遂停，師徒相舍，如雨分散。云：駱驛縱橫，煙飛雨散。大師遺囑云：朝同云集，暮如雨散。或作兩字者，誤。後會匡嶺者，匡嶺即廬山也。廬山記曰：匡俗出於周威王時，生而神靈，隱淪潛景，廬于此山，俗稱廬君，故山取號焉。大師別傳曰：金陵既敗，旋錫憩廬山。俄而潯陽反叛，寺宇焚燒，獨有茲山全無侵撓。
復屬虔劉者，左傳曰：虔劉我邊垂。杜注云：虔、劉，皆殺也。即是值潯陽反叛也。江陵，荊州也。仍遭霧露者，仍值兵亂也。抱樸子曰：白霧四面圍城，不出百日，大兵必至。又三國名臣譖曰：雖遇塵霧。注云：塵霧，謂恥辱也。
勑徵下，江浦，即江都，今揚州也，亦曰洛浦。文選曰：歸骸洛浦。注云：揚州則梁之洛陽也。勑徵者，即煬帝潛龍之時，鎮守江淮，兩請智者：初請出江都，求受戒法，即開皇十一年也。事畢仍歸江陵，建玉泉寺。後又請出江都，撰凈名疏。此言再出江都時，疏主滯疾於洪州也。若初出江都，則獲隨從，故疏主傳云：開皇十年，晉王作鎮揚越，陪從智者止于邗溝。漢制天子曰勑，太子曰令，諸王曰教。煬帝鎮揚越時，猶是諸王，後既登極，故云勑徵。故別傳云：奉勑撰凈名疏也。
頂滯疾豫章者，頂，疏主稱名也。始稱余，次稱走，今稱名，文體之變也。豫章，郡名，今洪州也。大師既再出江都，而疏主滯疾洪州，不獲隨從，既遠圣師，安聞斯典？
始舉飄南湖等者，南湖即宮亭湖，亦曰拱亭。謂於豫章病愈，始舉棹飄帆，速往江都，以就智者，而值隋文東巡狩，晉王入朝，於是大師東旋臺岳，是故無暇講演，且給侍東歸。此乃大師最後入天臺，即開皇十六年春也。東旋者，旋或作還，同似泉切。文選曰：祗召旋北京。作此旋字也。
秋至佛隴者，神邕天臺山記曰：從修禪寺南行二百步，有盤石，平正猶如削成，古老相傳，佛嘗於此放光，故名佛隴。春離江都，秋時方至者，以隨處利人，行程故緩。冬逢入滅者，即其年十一月二十四日未時，於天臺西門石城寺彌勒像前加趺而終也。
嘆伊余之法障者，伊，維也，語辭耳。余，我也。法障者，欲聞此經法義，竟不獲聞，由前八事為障也：一、逢師出谷障；二、參請交絡障；三、金陵土崩障；四、復屬虔劉障；五、仍遭霧露障；六、滯疾豫章障；七、東旋臺嶺障；八、冬逢入滅障。由具八事，障我聞法，故曰法障。若不出谷，則合得聞。雖在帝庭，若參請事簡，則合得聞。雖其人交絡，若金陵久安，亦當得聞。乃至若不入滅，雖有前障，終當講演，令我得聞。故入滅之障最為深重，故下嘆云：日既隱於重崖，盲龜眠於海底也。奚可勝言者，奚，何也。勝，平聲。謂法障之多，非言所載也。
二、昔五下，引事感傷。初引事類己，賢愚經第六云：毘舍離國有五百盲人，乞丐自治。時聞人言：如來出世。盲人聞已，還共議曰：我曹若當遇佛，必見救濟。即便問人：佛在何國？答云：佛在舍衛。遂各乞金錢一枚，雇人引往。時有一人收取金錢，將諸盲人至摩竭提國，棄諸澤中。盲不知處，互相捉手，經行他田，傷破苗谷。長者行田，見彼踐苗，甚多瞋怒。盲者求哀，具宣上事。長者使人將詣舍衛。適達彼國，又聞佛往摩竭提國。及到彼國，復聞世尊已還舍衛。如是追逐，凡往七反，佛知根熟，乃於舍衛待之。盲到佛所，蒙光目開，佛為說法，成阿羅漢。
只洹等者，譬喻經第三云：昔有一人作兩業，有二婦。適詣小婦，小婦語言：我年少，婿年老，我不樂住，可往曰：天子墳高三仞，樹以松；諸侯半之，樹以柏；大夫八象之法於象魏原款，或謂太子：子辭，君必辯焉。太子曰：君非姬氏，居不安，食不飽。我辭，姬必有罪。君老矣，吾又不樂。曰：子其行乎？太子曰：君實不察其罪，被此名也。以出，人誰納我？十二月戊申縊于新城。姬遂譖二公子曰：皆知之。重耳奔蒲，夷吾奔屈。言東南、西北者，以帝京居中，則揚越在於東南，幽薊居乎西北也。
若聽若思等者，前希聞斯典，故擔簦東南，有八年，沈法興擅置海州。即改臨海縣為海州也。
匿影沃洲者，匿，藏也；沃洲，山名，在剡，即支遁所棲之山也。赤城既喧，復更匿藏形影，避盜於沃洲山也。蔭林席箭者，山宿野棲，故無屋宇，但蔭茂林以為帳布，箭竹以為席，亦猶古人班荊而坐也。箭竹，偏產會稽，爾雅曰：東南之美者，有會稽之竹箭焉。
衣殫等者，殫音丹，盡也。既避盜深山，而衣糧又盡，故於撰述致乖次第。於是下，明為撰述緣闕，更求他處。挾，藏也。鄙，志謙也。托命遂安者，寄托形命於遂安也。遂安，縣名，今屬睦州。縣令鄧氏者，即遂安令也。曳疾應之者，赴請為講也。應，去聲。事不兼舉者，既務講宣，且停筆削，因將草本寄於他舍。冥持此本者，謂冥圣護持，故得燒舍疏在，故云得免灰揚。揚音羊，風所飛揚也。
重寄柵城者，講經既畢，復寄柵城，意欲補削草木也。柵音冊，編木成援也。未詳何處，今仙居縣有柵岸保，恐是其地。玉石俱罄者，玉石喻貴賤賢愚；海賊劫掠，貴賤并盡，故云俱罄。尚書曰：火炎崑岡，玉石俱焚。蕭亮即當時將帥也。復獲安存者，身安疏存。焦不能燒者，即前云冥持此本，得免灰揚。賊曰筮。古者移居必卜，故離騷經有也。左傳曰：非宅是卜。絕人獸之蹤者，山深溪隔，故人獸不到。峰連偉括者，謂偉美山及括蒼山也。陶弘景玉匱云：括蒼山西南百余里有偉美山，狀如宮闕，多靈異，可偉美也。皇朝新修圖經曰：亦名天姥山。又云：大括蒼嶺在縣西一百八里。兼二山之美者，謂安洲景象，兼有偉括之好。水鏡者，溪水澄凈有若明鏡也。
蕖池者，謂池有荷花也。爾雅曰：荷，芙蕖。郭璞注曰：別名芙蓉，江東呼荷。紅葩，普巴切，華也。白牙團扇者，善見律云：優波離昇座，執象牙裝扇，先集律藏。萋蒨者，草茂盛貌。加，亦勝也。
戴氏重席者，東觀漢記：戴憑，字次仲，拜侍中。正旦朝賀，帝會群臣，諸生能說經史者更相詰難，義有不通者，輒奪其席以益通者。憑遂坐五十余席。今疏主承修竹之風，藉翠草而坐，勝於牙扇、重席也。以彼由造作，此任天真，其實勝之，固非夸飾。下云羞繪圖、陋弦管亦爾。云霞赤白，松桂青黑，雕鏤雜糅而有五彩之文，則使畫圖有羞色繪畫也。猿吟麇叫，蟬噪蛙鳴，相和成韻，似其八音之樂，翻令絲竹成陋聲，故左太沖云：非必絲與竹，山水有清音。麇，居筠切，鹿屬。
八音者，五經通義曰：金、石、絲、竹、匏、土、革、木也。金為鍾，石為磬，絲為弦，竹為管，匏為笙，土為塤，皮為鼓，木為柷敔。雅有高致者，竹風草席，畫圖音樂，皆得之於自然，故云高致也。豐趣冥倫者，冥，幽也。倫，人也。謂此高致豐饒歸趣於我幽人也。倫，亦可作淪，淪沒也，謂隱沒於山澤也。
二、仍蒔下，明資緣勤苦。蒔，種也。種粟充食，拾薪備爨。
二、暨染下，感傷謙己二：初感傷多難。暨，至也。從此絕筆，逆至染筆，凡歷五載，即唐高祖武德元年戊寅歲撰疏絕筆也。煬帝即位，改元大業，在位十三年。十二年幸江東宮，十三年唐公起義，師於太原，破宋老生於霍邑，所在克敵，遂入長安，尊煬帝為太上皇，奉煬帝孫。文德太子之子侑篡位，即恭帝也，改元義寧。至二年，遜位于唐公，改云武德。既云凡歷五載，知是武德元年絕筆也。
於此五載，凡經六移：初、寄天臺之南；二、移沃洲；三、移遂安；四、移柵城；五、重移遂安；六、移安洲。并前八障及中五難，共成十九難緣。於後六中更取火、賊二事，則有二十一也。五難，謂僧使、遭追、值水、被讒、馬陷也。前八中，五是制疏之遠由，尋舊疏是近由，後六是正制疏。
問：前八為障，何名遠由？
答：由不聞法，故自撰疏。若其聞者，則疏是師說，安得自制？前八為障，竟不聞法；後六雖艱，終成斯疏。嗚呼！正法難聞，正道難行，其若是乎！
干戈者，孔安國曰：干，盾也。戈，戟也。論語曰：而謀動干戈於邦內。菜食水齋，言其儉也。冰床雪被，喻其寒也。其有圓頂方袍，暖衣飽食，既逢遺教，又偶清時，而口不談出世之言，心不則至真之道，自樹迷暗，反輕學宗，吾知斯人，紹三涂種，疏主圣者，得無悲乎！
夢抽思乙者，乙應作一。昭明文選序云：耿介之意既傷，所謂佛性。或執訛字，便求麋鹿、耘草之緣者，何異聞三豕渡河，便謂豬行水上乎？故僧傳道丕議沙汰云：僧之清尚必不露於人前，僧或兇頑而偏游於世上，必恐正施藨蔉，草和蘭茞而芟，方事淘澄，金逐沙泥而蕩。彼用藨蔉之語，義與今同。又麃、藨、穮三體并通。
爾雅云：緜，穮也。經典釋文作麃耘也。字林云：耕禾間也。說文云：穮，耨鋤也。今疏主斥諸師非義，如麃蔉毒草；顯佛性正理，如微養藥王。故前文云：將疏勘經，不與文會，怏怏終日，若病諸也。螳螯螢熠者，螳螂性怒，遇物必舉螯而拒之。莊子曰：螳螂怒臂以當車，豈免碎於轍間？文選曰：欲以螳螂之斧，御隆車之隧。注云：前有兩足舉之，如執斧之象。崔豹古今注曰：螢火，一名暉夜，一名景天，一名熠熠，一名磷，一名丹良，一名丹鳥，一名夜光，一名宵燭。非能抗曜也者，曜即日也。廣雅云：日名曜靈。謂螳螯不能拒抗於車轍，螢熠不能爭輝於曜靈。此疏主自謙識見微劣，不能抗曜於諸師也。吾祖圣師為法之志、艱苦之跡，盡在於此文矣。傳斯宗者，得不思齊。詩云：伐柯伐柯，其則不遠。可不懋乎？或卷末有半紙批文者，蓋後人謬錄。