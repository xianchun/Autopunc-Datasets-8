太宗皇帝，以圣極真諦而廣辟度門，間發元機，鮮克如對者，如幸相國府，見僧看經，上問：看底是甚麼經？
云：仁王經。
上曰：既是朕經，為甚卻在卿手？僧無對。
雪竇明覺重顯禪師後嘗代對曰：皇天無親，唯德是輔。
幸開寶塔，問僧：卿是甚人？
云：塔主。
上曰：朕之塔為甚麼卿作主？僧無對。
明覺代對曰：盍國咸知。
因僧見，上問：卿居甚處？
云：廬山臥云庵。
上曰：朕聞臥云深處不朝天，為甚到此？僧無對。
明覺代對曰：難逃至化。
僧入對次，奏云：陛下還記得麼？
上曰：甚處相見來？
奏云：靈山一別，直至如今。
上曰：卿以何為驗？僧無對。
明覺代對巳，因楊岐會禪師來謁，值視斷次，公曰：某為王事所牽，何由免離？
會指曰：委悉得麼？
公曰：望師點破。
會曰：此是比部弘愿深廣，利濟群生。
公曰：未審如何？
會示以偈曰：
應現宰官身，廣弘悲愿深。
為人重指處，棒下血淋淋。
公因此有省。
節推朱炎居士，嘗問義江禪師云：未審此身死後，此心何住？
江曰：此身未死，此心何住？
公契旨，述偈曰：
四大不須先後覺，六根還向用時空。
難將語默呈師也，只在尋常語默中。
江曰：更須吐卻。