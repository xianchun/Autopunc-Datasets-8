凡说欲有三种：一者，说戒时与欲清净；二者，自恣时与欲自恣；三者，自余羯磨但言与欲。
大德僧听！此住处比丘某甲，唱四方大界相。若僧时到僧忍听，僧今于此四方相内结大界，同一住处，同一说戒。白如是。
大德僧听！此住处比丘某甲，唱四方大界相。僧今于此四方相内结大界，同一住处，同一说戒。谁诸长老忍僧于此四方相内结大界，同一住处，同一说戒者默然，谁不忍者说。僧已忍于此四方相内结大界，同一住处，同一说戒，结大界竟。僧忍，默然故，是事如是持。
大德僧听！此住处比丘某甲，称四方小界相。若僧时到僧忍听，僧今于此四方小界相内结作戒场。白如是。
大德僧听！此住处比丘某甲，称四方小界相。僧今于此四方小界相内结作戒场。谁诸长老忍僧于此四方相内结戒场者默然，谁不忍者说。僧已忍于此四方相内结戒场竟。僧忍，默然故，是事如是持。
大德僧听！今此住处比丘，同一住处，同一说戒。若僧时到僧忍听，解界。白如是。
大德僧听！此住处比丘，同一住处，同一说戒，今解界。谁诸长老忍僧同一住处，同一说戒，解界者默然，谁不忍者说。僧已忍同一住处，同一说戒，解界竟。僧忍，默然故，是事如是持。
大德僧听！此住处同一住处，同一说戒。若僧时到僧忍听，僧今结不失衣界，除村、村外界。白如是。
大德僧听！此住处同一住处，同一说戒。僧今结不失衣界，除村、村外界。谁诸长老忍僧于此住处同一住处，同一说戒，结不失衣界，除村、村外界者默然，谁不忍者说。僧已忍同一住处，同一说戒，结不失衣界，除村、村外界竟。僧忍，默然故，是事如是持。
大德僧听！此住处比丘，同一住处，同一说戒。若僧时到僧忍听，僧今解不失衣界。白如是。
大德僧听！此住处比丘，同一住处，同一说戒，僧今解不失衣界。谁诸长老忍僧同一住处，同一说戒，解不失衣界者默然，谁不忍者说。僧已忍同一住处，同一说戒，解不失衣界竟。僧忍，默然故，是事如是持。
大德僧听！今有尔许比丘集。若僧时到僧忍听，结小界。白如是。
大德僧听！今有尔许比丘集结小界。谁诸长老忍尔许比丘集结小界者默然，谁不忍者说。僧已忍尔许比丘集结小界竟。僧忍，默然故，是事如是持。
大德僧听！今有尔许比丘集。若僧时到僧忍听，解此处小界。白如是。
大德僧听！今有尔许比丘集解此处小界。谁诸长老忍僧解此处小界者默然，谁不忍者说。僧已忍解此处小界竟。僧忍，默然故，是事如是持。
大德僧听！诸比丘坐处已满，齐如是比丘坐处。若僧时到僧忍听，僧于此处结小界。白如是。
大德僧听！齐如是比丘坐处，僧于此处结小界。谁诸长老忍齐如是比丘坐处，僧于中结小界者默然，谁不忍者说。僧已忍齐如是比丘坐处结小界竟。僧忍，默然故，是事如是持。
大德僧听！如所说戒相。若僧时到僧忍听，于此处、彼处，结同一说戒，同一利养。白如是。
大德僧听！如所说界相，今僧于此处、彼处，结同一说戒，同一利养。谁诸长老忍僧于此处、彼处，同一说戒，同一利养，结界者默然，谁不忍者说。僧已忍于此处、彼处，同一说戒，同一利养，结界竟。僧忍，默然故，是事如是持。
大德僧听！如所说界方相。若僧时到僧忍听，僧今于此处结同一说戒，别利养。白如是。
大德僧听！如所说界方相，僧今于此处结同一说戒，别利养。谁诸长老忍僧于此四方相内，结同一说戒，别利养者默然，谁不忍者说。僧已忍于此四方相内，结同一说戒，别利养竟。僧忍，默然故，是事如是持。
大德僧听！若僧时到僧忍听，僧今于此、彼住处，结别说戒，同一利养，为守护住处故。白如是。
大德僧听！僧今于此、彼住处，结别说戒，同一利养，为守护住处故。谁诸长老忍僧于此、彼住处，结别说戒，同一利养，为守护住处故。僧忍者默然，谁不忍者说。僧已忍于此、彼住处，结别说戒，同一利养，为守护住处竟。僧忍，默然故，是事如是持。
大德僧听！此某甲，欲求某甲剃发。若僧时到僧忍听，与某甲剃发。白如是。
大德僧听！此某甲，从某甲求出家。若僧时到僧忍听，与某甲出家。白如是。
我某甲，归依佛，归依法，归依僧。随佛出家，某甲为和上，如来、至真、等正觉，是我世尊。
我某甲，归依佛竟，归依法竟，归依僧竟。随佛出家竟，某甲为和上，如来至真等正觉，是我世尊。
尽形寿不得杀生。是沙弥戒，能持不？尽形寿不得盗。是沙弥戒，能持不？尽形寿不得淫。是沙弥戒，能持不？尽形寿不得妄语。是沙弥戒，能持不？尽形寿不得饮酒。是沙弥戒，能持不？尽形寿不得着华鬘、香油涂身。是沙弥戒，能持不？尽形寿不得歌舞倡伎及故往观听。是沙弥戒，能持不？尽形寿不得高广大床上坐。是沙弥戒，能持不？尽形寿不得非时食。是沙弥戒，能持不？尽形寿不得捉持生像金银宝物。是沙弥戒，能持不？此是沙弥十戒，尽形寿不得犯，能持不？
汝已受戒竟，当供养三宝：佛宝、法宝、僧宝；勤修三业：坐禅、诵经、劝作众事。
大德一心念！我某甲请大德为和上，愿大德为我作和上。我依大德故，得受具足戒。慈愍故。
众中谁能为某甲作教授师？差教授师法大德僧听！是某甲，从和上某甲，求受具足戒。若僧时到僧忍听，某甲作教授师。白如是。
此安陀会、郁多罗僧、僧伽梨，是衣钵，是汝有不？
善男子谛听！今是真诚时，实语时，实当言实，不实当言不实。汝不犯边罪不？汝不犯比丘尼不？汝不贼心受戒不？汝不破内外道不？汝非黄门不？汝不杀父不？汝不杀母不？汝不杀阿罗汉不？汝不破僧不？汝不恶心出佛身血不？汝非非人不？汝非畜生不？汝非二根不？汝字何等？和上字谁？年满二十未？三衣钵具不？父母听汝不？汝不负债不？汝非奴不？汝非官人不？汝是丈夫不？丈夫有如是病：癞、痈疽、白癞、痟、颠狂病。汝无如是诸病不？
如我今问汝，僧中亦当如是问汝。如汝向者答我，僧中亦如是答。
大德僧听！是某甲，从和上某甲，求受具足戒。若僧时到僧忍听，我问已，听将来。白如是。
大德僧听！我某甲，从和上某甲，求受具足戒。我某甲，今从僧乞受具足戒，和上某甲。愿僧济度我，慈愍故。
大德僧听！是某甲，从和上某甲，求受具足戒。此某甲，今从众僧乞受具足戒，和上某甲。若僧时到僧忍听，我问诸难事。白如是。
善男子听！今是真诚时，实语时，我今问汝，当随实答。汝不犯边罪不？汝不犯净戒尼不？汝不贼心受戒不？汝不破内外道不？汝非黄门不？汝不杀父不？汝不杀母不？汝不杀阿罗汉不？汝不破僧不？汝不恶心出佛身血不？汝非非人不？汝非畜生不？汝非二根不？汝字何等？和上字谁？年满二十未？三衣钵具不？父母听汝不？汝不负债不？汝非奴不？汝非官人不？汝是丈夫不？丈夫有如是病：癞、痈疽、白癞、痟、癫狂。汝无如是诸病不？
大德僧听！是某甲，从和上某甲，求受具足戒。此某甲，今从众僧乞受具足戒，和上某甲。某甲自说清净，无诸难事，年满二十，三衣钵具。若僧时到僧忍听，僧今授某甲具足戒，和上某甲。白如是。
大德僧听！是某甲，从和上某甲，求受具足戒。此某甲，今从众僧乞受具足戒，和上某甲。某甲自说清净，无诸难事，年满二十，三衣钵具。僧今授某甲具足戒，和上某甲。谁诸长老忍僧与某甲受具足戒，和上某甲者默然，谁不忍者说。是初羯磨。僧已与某甲受具足戒竟，和上某甲竟。僧忍，默然故，是事如是持。
善男子谛听！如来、无所著、等正觉说四波罗夷法，若比丘犯一一法，非沙门，非释种子。汝一切不得犯淫，作不净行。若比丘犯不净行，受淫欲法，乃至共畜生；非沙门，非释种子，如折石破不可还合。是中尽形寿不得犯，能持不？一切不得盗乃至草叶。若比丘盗人五钱、若过五钱，若自取、若教人取，若自斫、教人斫，若自破、教人破，若自烧、教人烧，若埋、若坏色；非沙门，非释种子，犹如截头不复还活。汝是中尽形寿不得犯，能持不？一切不得故断众生命乃至蚁子。若比丘故自手断人命，持刀授与人，教死、赞死、劝死，与人非药，若堕胎，若厌祷杀，自作方便、若教人作；非沙门，非释种子，犹如多罗树心断不复生。汝是中尽形寿不得犯，能持不？一切不得妄语乃至戏笑。若比丘不真实、非己有，自称言得上人法，得禅、得解脱、得定、得四空定，得须陀洹果、斯陀含果、阿那含果、阿罗汉果，言天来、龙来、鬼神来供养我；非沙门，非释种子，如针鼻破不复用。汝是中尽形寿不得犯，能持不？
善男子谛听！如来、无所著、等正觉说四依法，比丘依是出家。依粪扫衣，是比丘出家人法。是中尽形寿，能持不？若得长利：檀越施衣、割坏衣，得受。
依乞食，是比丘出家人法。是中尽形寿，能持不？若得长利：若僧差食、若檀越送食、月八日食、十五日食、月初日食、众僧常食、檀越请食，得受。
依树下坐，是比丘出家人法。是中尽形寿，能持不？若得长利：别房、尖头屋、小房、石室、两房一户，得受。
依腐烂药，是比丘出家人法。是中尽形寿，能持不？若得长利：酥、油、石蜜，得受。
汝已受戒竟，白四羯磨如法成就，得好处所，和上如法，阿阇梨如法，众僧具足。当善受教法，应劝化作福治塔，供养众僧，和上、阿阇梨一切如法教，不得违逆。应学问，坐禅，诵经，勤求方便，于佛法中得须陀洹果、斯陀含果、阿那含果、阿罗汉果。汝始发心出家，功不唐捐，果报不绝。余所未知，当问和上、阿阇梨。
长老一心念！我某甲，此僧伽梨若干条割截成，今受持，不离宿。
长老一心念！我某甲，此钵多罗应量器，今受持，常用故。
大德一心念！我某甲，请大德为依止阿阇梨，愿大德为我作依止阿阇梨。我依大德故，得如法住，慈愍故。
大德僧听！我比丘某甲，犯某甲僧残罪覆藏。我比丘某甲，犯僧残罪，随覆藏日，今从僧乞覆藏羯磨。愿僧与我随覆藏日羯磨，慈愍故。
大德僧听！比丘某甲，犯某甲僧残罪覆藏。此比丘某甲，犯僧残罪，随覆藏日，已从僧乞覆藏羯磨。若僧时到僧忍听，僧今与比丘某甲随覆藏日羯磨。白如是。
大德僧听！比丘某甲，犯某僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧今与比丘某甲随覆藏日羯磨。谁诸长老忍僧与比丘某甲随覆藏日羯磨者默然，谁不忍者说。是初羯磨。僧已忍与比丘某甲随覆藏日羯磨竟。僧忍，默然故，是事如是持。
大德僧听！我比丘某甲，犯僧残罪覆藏。我比丘某甲，犯僧残罪，随覆藏日，今从僧乞覆藏羯磨；僧已与我随覆藏日羯磨。我比丘某甲，已行若干日，未行若干日，白大德令知，我行覆藏。
大德僧听！我比丘某甲，犯某甲僧残罪覆藏。我比丘某甲，犯僧残罪，随覆藏日，已从僧乞覆藏羯磨；僧已与我随覆藏日羯磨。我比丘某甲行覆藏竟，今从僧乞六夜摩那埵。愿僧与我六夜摩那埵，慈愍故。
大德僧听！比丘某甲，犯某甲僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，今从僧乞六夜摩那埵。若僧时到僧忍听，僧今与比丘某甲六夜摩那埵。白如是。
大德僧听！比丘某甲，犯某甲僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，从僧乞六夜摩那埵；僧今与比丘某甲六夜摩那埵。谁诸长老忍僧与比丘某甲六夜摩那埵者默然，谁不忍者说。是初羯磨。僧已与比丘某甲六夜摩那埵竟。僧忍，默然故，是事如是持。
大德僧听！我比丘某甲，犯某甲僧残罪覆藏。我比丘某甲，犯僧残罪，随覆藏日，已从僧乞覆藏羯磨；僧已与我随覆藏日羯磨。我比丘某甲行覆藏竟，从僧乞六夜摩那埵；僧已与我六夜摩那埵。我比丘某甲，已行若干日，未行若干日，白大德令知，我行摩那埵。
大德僧听！我比丘某甲，犯某甲僧残罪覆藏。我比丘某甲，犯僧残罪，随覆藏日，已从僧乞覆藏羯磨；僧已与我随覆藏日羯磨。我比丘某甲行覆藏竟，从僧乞六夜摩那埵；僧已与我六夜摩那埵。我比丘某甲行六夜摩那埵竟，今从僧乞出罪羯磨。愿僧与我出罪羯磨，慈愍故。
大德僧听！比丘某甲，犯某甲僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲已行覆藏日羯磨竟，从僧乞六夜摩那埵；僧已与比丘某甲六夜摩那埵。此比丘某甲行六夜摩那埵竟，今从僧乞出罪羯磨。若僧时到僧忍听，僧今与比丘某甲出罪羯磨。白如是。
大德僧听！比丘某甲，犯僧残罪覆藏。此比丘某甲，犯僧残罪，随覆藏日，已从僧乞覆藏羯磨；僧已与比丘某甲随覆藏日羯磨。此比丘某甲行覆藏竟，从僧乞六夜摩那埵羯磨；僧已与比丘某甲六夜摩那埵羯磨。此比丘某甲行六夜摩那埵竟，从僧乞出罪羯磨；僧今与比丘某甲出罪羯磨。谁诸长老忍僧与比丘某甲出罪羯磨者默然，谁不忍者说。是初羯磨。僧已忍与比丘某甲出罪羯磨竟。僧忍，默然故，是事如是持。
大德僧听！我比丘某甲，故畜尔许长衣过十日，犯舍堕。今舍与僧。
大德僧听！我比丘某甲，故畜尔许长衣过十日，犯舍堕。此衣已舍与僧，犯某甲罪，今从众僧乞忏悔。愿僧听我比丘某甲忏悔，慈愍故。
我比丘某甲，请大德忏悔。
大德僧听！比丘某甲，故畜尔所长衣过十日，犯舍堕。此衣已舍与僧，有某甲罪，今从众僧忏悔。若僧时到僧忍听，我受比丘某甲忏悔。白如是。
大德一心念！我比丘某甲，故畜尔所长衣过十日，犯舍堕。此衣已舍与僧，今有某甲罪，今从大德忏悔，不敢覆藏。忏悔则安乐，不忏悔不安乐，忆念犯发露，知而不敢覆藏。大德忆我清净，戒身具足，清净布萨。自责汝心，生厌离。
大德僧听！比丘某甲，故畜尔所长衣过十日，犯舍堕。此衣已舍与僧。若僧时到僧忍听，僧今持此衣与某甲，某甲当还比丘某甲。白如是。
大德僧听！比丘某甲，故畜尔所长衣过十日，犯舍堕。此衣已舍与僧。僧今持此衣与某甲，某甲当还比丘某甲。谁诸长老忍僧持此衣与某甲，某甲当还比丘某甲者默然，谁不忍者说。僧已忍僧持此衣与某甲，某甲当还比丘某甲衣竟。僧忍，默然故，是事如是持。
三人、二人、一人前舍堕文长老听我受比丘某甲忏悔。
长老一心念！我某甲比丘，犯某甲罪，今从长老忏悔，不敢覆藏。忏悔则安乐，不忏悔不安乐，忆念犯发露，知而不覆藏。长老忆我清净，戒身具足，清净布萨。自责汝心，生厌离。
长老听我比丘某甲忏悔。
大德僧听！我比丘某甲，犯某甲罪，今从僧乞忏悔。
我比丘某甲，请大德忏悔。
大德僧听！彼比丘某甲，犯某甲罪，今从僧忏悔。若僧时到僧忍听，我受比丘某甲忏。白如是。
大德僧听！此一切众僧犯罪。若僧时到僧忍听，此一切僧忏悔。白如是。
大德忆念！我于某罪生疑，今向大德说。须后无疑时，当如法忏悔。
大德僧听！此一切僧于罪有疑。若僧时到僧忍听，此众僧自说罪。白如是。
大德一心念！今日众僧布萨说戒，我某甲为某缘事故，如法僧事，与欲清净。
大德一心念！众多比丘，为某缘事，我与众多比丘受欲清净，如法僧事，与欲清净。
长老一心念！我比丘某甲与众多比丘受欲清净，今有缘事，彼及我身，如法僧事，与欲清净。
今布萨日，某时，众僧和合，集某堂说戒。
长老一心念！今日众僧十五日说戒，我某甲清净。
今日众僧十五日说戒，我某甲清净。
大德僧听！我某甲清净。
大德僧听！比丘尼僧某甲等，和合礼大德僧足，求教授。
大德僧听！若僧时到僧忍听，僧差比丘某甲教授比丘尼。白如是。
大德僧听！僧差比丘某甲教授比丘尼。谁诸长老忍僧差比丘某甲教授比丘尼者默然，谁不忍者说。僧已忍差比丘某甲教授比丘尼竟。僧忍，默然故，是事如是持。
先为说八不违法。何等为八？一者，虽百岁比丘尼，见新受戒比丘，应起迎逆、礼拜、与敷请坐。此法应尊重赞叹，尽形寿不得违。二者，比丘尼不应骂比丘、呵责比丘，不应诽谤言：破戒、破见、破威仪。此法应尊重赞叹，尽形寿不得违。三者，比丘尼不应为比丘作举、作忆念、作自言，不应遮他觅罪、说戒、自恣；不应呵比丘，比丘应呵比丘尼。此法应尊重赞叹，尽形寿不得违。四者，式叉摩那学戒已，从比丘僧乞受大戒。此法应尊重赞叹，尽形寿不得违。五者，比丘尼犯僧残罪，应在二部僧中半月行摩那埵。此法应尊重赞叹，尽形寿不得违。六者，比丘尼半月半月从僧乞教授。此法应尊重赞叹，尽形寿不得违。七者，比丘尼不应无比丘僧处夏安居。此法应尊重赞叹，尽形寿不得违。八者，比丘尼僧安居竟，应比丘僧中求三事自恣：见、闻、疑。此法应尊重赞叹，尽形寿不得违。
此处无教授人，尼众等当如法布萨，谨慎莫放逸。
大德僧听！若僧时到僧忍听，僧差比丘某甲分房舍卧具。白如是。
大德僧听！僧差比丘某甲分房舍卧具。谁诸长老忍僧差比丘某甲分房舍卧具者默然，谁不忍者说。僧已忍差比丘某甲分房舍卧具竟。僧忍，默然故，是事如是持。
大德上座！如是好房舍卧具，随意所乐便取。
长老一心念！我某甲比丘，依某甲聚落某甲僧伽蓝某甲房舍，前三月夏安居。房舍破，修治故。依某甲持律，若有疑事，当往问。
长老一心念！我比丘某甲，受七日法出界外，为某甲事故，还此中安居，白长老令知。
大德僧听！我比丘某甲，此处夏安居，受过七日法，十五日、若一月日，出界外，为某事故，还此中安居，今从僧乞受过七日法，十五日、若一月日羯磨。愿僧与我比丘某甲受过七日法，十五日、若一月日羯磨，慈愍故。
大德僧听！比丘某甲此处夏安居，受过七日法，十五日、若一月日，出界外，为某事故，还此中安居，今从僧乞受过七日法，十五日、若一月日羯磨。若僧时到僧忍听，僧今与比丘某甲受过七日法，十五日、若一月日羯磨。白如是。
大德僧听！比丘某甲此处夏安居，受过七日法，十五日、若一月日，出界外，为某事故，还此中安居，今从僧乞受过七日法，十五日、若一月日羯磨；僧今与比丘某甲受过七日法，十五日、若一月日羯磨。谁诸长老忍僧今与比丘某甲受过七日法，十五日、若一月日羯磨者默然，谁不忍者说。僧已忍与比丘某甲受过七日法，十五日、若一月日羯磨竟。僧忍，默然故，是事如是持。
大德僧听！若僧时到僧忍听，僧差比丘某甲作受自恣人。白如是。
大德僧听！僧差比丘某甲作受自恣人。谁诸长老忍僧差比丘某甲作受自恣人者默然，谁不忍者说。僧已忍差比丘某甲作受自恣人竟。僧忍，默然故，是事如是持。
大德僧听！今日众僧自恣。若僧时到僧忍听，僧，和合自恣。白如是。
大德一心念！众僧今日自恣，我比丘某甲亦自恣。若见、闻、疑罪，大德长老哀愍故语我，我若见罪，当如法忏悔。
长老一心念！众僧今日自恣，我比丘某甲亦自恣。
众僧今日自恣，我比丘某甲亦自恣。
大德僧听！若僧时到僧忍听，僧今各各三语自恣。白如是。
大德僧听！若僧时到僧忍听，僧差比丘某甲为僧持功德衣。白如是。
大德僧听！僧差比丘某甲为僧持功德衣。谁诸长老忍僧差比丘某甲为僧持功德衣者默然，谁不忍者说。僧已忍差比丘某甲为僧持功德衣竟。僧忍，默然故，是事如是持。
大德僧听！此住处僧得可分衣，现前僧应分。若僧时到僧忍听，僧今持此衣与比丘某甲，此比丘某甲当持此衣为僧受作功德衣，于此住处持。白如是。
大德僧听！此住处僧得可分衣，现前僧应分。僧今持此衣与比丘某甲，某甲比丘当持此衣为僧受作功德衣，于此住处持。谁诸长老忍僧持此衣与比丘某甲，某甲比丘当持此衣为僧受作功德衣，于此住处持者默然，谁不忍者说。僧已忍与比丘某甲衣，此比丘某甲持此衣于此住处持竟。僧忍，默然故，是事如是持。
大德僧听！今日众僧受功德衣。若僧时到僧忍听，僧今和合受功德衣。白如是。
此衣众僧当受作功德衣，此衣众僧今受作功德衣，此衣众僧已受作功德衣。
其受者已善受，此中所有功德名称属我。
大德僧听！今日众僧出功德衣。若僧时到僧忍听，僧今和合出功德衣。白如是。
大德僧听！此住处若衣、若非衣，现前僧应分。若僧时到僧忍听，僧与比丘某甲，彼某甲当还与僧。白如是。
大德僧听！此住处若衣、若非衣，现前僧应分；僧与比丘某甲，彼某甲当还与僧。谁诸长老忍此住处若衣、若非衣，现前僧应分；僧与比丘某甲，彼某甲当还与僧者默然，谁不忍者说。僧已忍与比丘某甲，彼某甲当还与僧竟。僧忍，默然故，是事如是持。
长老一心念！是住处得可分衣物，现前僧应分。是中无僧，此衣物属我及长老，我及长老受用。
是住处得可分衣物，现前僧应分。是中无僧，此衣物属我，我应受用。
大德僧听！比丘某甲，此住处命过，所有若衣、若非衣，此住处现前僧应分。
大德僧听！比丘某甲，此住处命过。所有衣钵、坐具、针筒、盛衣器，现前僧应分。若僧时到，僧忍听，僧今与比丘某甲看病人。白如是。
大德僧听！比丘某甲，此住处命过。所有衣钵、坐具、针筒、盛衣器，现前僧应分；僧今与比丘某甲看病人。谁诸长老忍僧与比丘某甲看病人衣钵、坐具、针筒、盛衣器者默然，谁不忍者说。僧已忍与比丘某甲看病人衣钵、坐具、针筒、盛衣器竟。僧忍，默然故，是事如是持。
大德僧听！比丘某甲，此住处命过。所有若衣、若非衣，现前僧应分。若僧时到僧忍听，僧今与比丘某甲，比丘某甲当还与僧。白如是。
大德僧听！比丘某甲，此住处命过。所有若衣、若非衣，现前僧应分；僧今与比丘某甲，比丘某甲当还与僧。谁诸长老忍比丘某甲，此住处命过，所有若衣、若非衣，现前僧应分；僧今与比丘某甲，比丘某甲当还与僧者默然，谁不忍者说。僧已忍与比丘某甲比丘，某甲当还与僧竟。僧忍，默然故，是事如是持。
长老一心念！比丘某甲，此住处命过。所有若衣、若非衣，现前僧应分。此处无僧，是衣物属我及长老，我及长老受用。
比丘某甲，此住处命过。所有若衣、若非衣，现前僧应分。此处无僧，是衣物应属我，我应受用。
长老一心念！我比丘某甲，有此长衣未作净，今为作净故舍与长老，为真实净施故。
长老一心念！我比丘某甲，有此长衣未作净，施与长老，为展转净故。
长老一心念！汝有此长衣未作净，为展转净故施与我，我已受之。施与某甲。
长老一心念！汝有是长衣未作净，为展转净故施与我，我今受之。受已，汝与某甲，是衣某甲已有，汝为某甲善护持，着用时随意。
大德！我已足食，长老看是知是，作余食法。我已食止，汝取食之。
长老一心念！我比丘某甲，已受某甲请，有缘事，欲入某甲聚落，至某甲家，白长老令知。
长老一心念！我比丘某甲，有病因缘，是七日药，为共宿七日服故，今于长老边受。
长老一心念！我比丘某甲，有病因缘，此尽形寿药，为共宿长服故，今于长老边受。
大德僧听！若僧时到僧忍听，僧今结某处作净地。白如是。
大德僧听！僧今结某处作净地。谁诸长老忍僧结某处作净地者默然，谁不忍者说。僧已忍结某处作净地竟。僧忍，默然故，是事如是持。
大德僧听！我比丘某甲，自乞作房，无主，自为已，今从僧乞处分无难处、无妨处。
大德僧听！比丘某甲，自乞作房，无主，自为已，今从僧乞处分无难处、无妨处。若僧时到僧忍听，僧今与比丘某甲，处分无难处、无妨处。白如是。
大德僧听！此比丘某甲，自乞作房，无主，自为已，今从僧乞处分无难处、无妨处；僧今与比丘某甲，处分无难处、无妨处。谁诸长老忍僧与比丘某甲，处分无难处、无妨处者默然，谁不忍者说。僧已忍与比丘某甲，处分无难处、无妨处竟。僧忍，默然故，是事如是持。
大德僧听！若僧时到僧忍听，僧结某甲房作库藏屋。白如是。
大德僧听！僧结某甲房作库藏屋。谁诸长老忍僧结某甲房作库藏屋者默然，谁不忍者说。僧已忍结某甲房作库藏屋竟。僧忍，默然故，是事如是持。
大德僧听！若僧时到僧忍听，僧差比丘某甲作守物人。白如是。
大德僧听！僧差比丘某甲作守物人。谁诸长老忍僧差比丘某甲作守物人者默然，谁不忍者说。僧已忍差比丘某甲作守物人竟。僧忍，默然故，是事如是持。
大德僧听！我比丘某甲老病，不能无杖络囊而行，今从僧乞畜杖络囊。愿僧听我比丘某甲，畜杖络囊，慈愍故。
大德僧听！比丘某甲老病，不能无杖络囊而行，今从僧乞畜杖络囊。若僧时到僧忍听，比丘某甲畜杖络囊。白如是。
大德僧听！比丘某甲老病，不能无杖络囊而行，今从僧乞畜杖络囊；僧今听此比丘畜杖络囊。谁诸长老忍僧听比丘某甲畜杖络囊者默然，谁不忍者说。僧已忍听比丘某甲畜杖络囊竟。僧忍，默然故，是事如是持。
长老一心念！我比丘某甲，非时入某甲聚落，至某甲家，为某缘事，白长老令知。
大姊僧听！我比丘尼某甲，今从僧乞度人授具足戒。愿僧听我度人授具足戒。
大姊僧听！此比丘尼某甲，今从僧乞度人授人具足戒。若僧时到僧忍听，僧今听比丘尼某甲，度人授人具足戒。白如是。
大姊僧听！此比丘尼某甲，今从僧乞度人授人具足戒；僧今听比丘尼某甲，度人授人具足戒。谁诸大姊忍僧听比丘尼某甲，度人授人具足戒者默然，谁不忍者说。僧已忍听比丘尼某甲，度人授人具足戒竟。僧忍，默然故，是事如是持。
大姊僧听！此某甲，欲从某甲求剃发。若僧时到僧忍听，为某甲剃发。白如是。
大姊僧听！此某甲，欲从某甲求出家。若僧时到僧忍听，与某甲出家。白如是。
我阿夷某甲，归依佛，归依法，归依僧。我今随佛出家，和上尼某甲，如来、无所著、等正觉，是我世尊。
我阿夷某甲，归依佛竟，归依法竟，归依僧竟。我今随佛出家竟，和上尼某甲，如来、无所著、等正觉，是我世尊。
尽形寿不得杀生。是沙弥尼戒，能持不？尽形寿不得盗。是沙弥尼戒，能持不？尽形寿不得淫。是沙弥尼戒，能持不？尽形寿不得妄语。是沙弥尼戒，能持不？尽形寿不得饮酒。是沙弥尼戒，能持不？尽形寿不得着华鬘、香油涂身。是沙弥尼戒，能持不？尽形寿不得歌舞倡伎亦不得故往观听。是沙弥尼戒，能持不？尽形寿不得高广大床上坐。是沙弥尼戒，能持不？尽形寿不得非时食。是沙弥尼戒，能持不？尽形寿不得捉持生像金银宝物。是沙弥尼戒，能持不？
如是沙弥尼十戒。尽形寿不得犯，能持不？
汝已受戒竟，当供养三宝：佛宝、法宝、僧宝；当修三业：坐禅、诵经、劝助众事。
大姊僧听！我沙弥尼某甲，今从僧乞二岁学戒，和上尼某甲。愿僧济度我，慈愍故，与我二岁学戒。
大姊僧听！此某甲沙弥尼，今从僧乞二岁学戒，和上尼某甲。若僧时到僧忍听，僧今与某甲沙弥尼二岁学戒，和上尼某甲。白如是。
大姊僧听！此某甲沙弥尼，今从僧乞二岁学戒，和上尼某甲；僧今与某甲沙弥尼二岁学戒，和上尼某甲。谁诸大姊忍僧与某甲沙弥尼二岁学戒，和上尼某甲者默然，谁不忍者说。是初羯磨。僧已忍与某甲沙弥尼二岁学戒，和上尼某甲竟。僧忍，默然故，是事如是持。
某甲谛听！如来、无所著、等正觉说六法。不得犯不净行，行淫欲法。若式叉摩那行淫欲法；非式叉摩那，非释种女。与染污心男子共身相摩触，缺戒，应更与受戒。是中尽形寿不得犯，能持不？不得偷盗乃至草叶。若式叉摩那取人五钱、若过五钱，若自取、教人取，若自斫、教人斫，若自破、教人破，若烧、若埋、若坏色；非式叉摩那，非释种女。若取减五钱，缺戒，应更与受戒。是中尽形寿不得犯，能持不？不得故断众生命乃至蚁子。若式叉摩那故自手断人命，持刀授与人，教死、劝死、赞死，若与非药，若堕胎，厌祷咒术，自作、教人作者；非式叉摩那，非释种女。若断畜生不能变化者命，缺戒，应更与受戒。是中尽形寿不得犯，能持不？不得妄语乃至戏笑。若式叉摩那不真实，非己有，自称言得上人法，言得禅、得解脱、得三昧、正受，得须陀洹果、斯陀含果、阿那含果、阿罗汉果，言天来、龙来、鬼神来供养我；此非式叉摩那，非释种女。若于众中故作妄语，缺戒，应更与戒。是中尽形寿不得犯，能持不？不得非时食。若式叉摩那非时食，犯戒，应更与戒。是中尽形寿不得犯，能持不？不得饮酒。若式叉摩那饮酒，犯戒，应更与戒。是中尽形寿不得犯，能持不？式叉摩那于一切尼戒中应学，除为比丘尼过食自受食食。
大姊一心念！我某甲，求阿夷为和上，愿阿夷为我作和上。我依阿夷故，得受大戒。尔。
此众中谁能为某甲作教授师？
大姊僧听！此某甲，从和上尼某甲求受大戒。若僧时到僧忍听，某甲为教授师。白如是。
此安陀会、郁多罗僧、僧伽梨、此僧祇支、覆肩衣，此衣钵是汝有不？
善女人谛听！今是真诚时，我今问汝，有便言有，无当言无。汝不犯边罪不？汝不犯净行比丘不？汝不贼心受戒不？汝不破内外道不？汝非黄门不？汝不杀父、杀母、杀真人阿罗汉不？汝不破僧不？汝不恶心出佛身血不？汝非非人不？汝非畜生不？汝非二根不？汝字何等？和上尼字谁？年岁满不？衣钵具足不？父母、夫主听汝不？汝不负债不？汝非婢不？汝是女人不？女人有如是诸病：癞、白癞、痟、颠狂、二根、二道合、道小、大小便常漏、涕唾常出。汝有如是诸病不？
如我向问汝，僧中亦当如是问。汝如汝向者答我，僧中亦当如是答。
大姊僧听！此某甲，从和上尼某甲求受大戒。若僧时到僧忍听，我已问竟，听将来。白如是。
大姊僧听！我某甲，从和上尼某甲求受大戒。我某甲，今从僧乞受大戒，和上尼某甲。愿僧济度我，慈愍故。
大姊僧听！此某甲，从和上尼某甲求受大戒。此某甲，今从僧乞受大戒，和上尼某甲。若僧时到僧忍听，我问诸难事。白如是。
汝谛听！今是真诚时，我今问汝，有当言有，无当言无。汝不犯边罪不？汝不犯净行比丘不？汝不贼心受戒不？汝不犯破内外道不？汝非黄门不？汝不杀父、杀母、杀真人阿罗汉不？汝不破僧不？汝不恶心出佛身血不？汝非非人不？汝非畜生不？汝不二根不？汝字何等？和上尼字谁？年岁满不？衣钵具足不？父母、夫主听汝不？汝不负债不？汝非婢不？汝是女人不？女人有如是诸病：癞、白癞、痟、颠狂、二根、二道合、道小、大小便常漏、涕唾常出。汝有如是诸病不？
大姊僧听！此某甲，从和上尼某甲求受大戒。此某甲，今从僧乞受大戒，和上尼某甲。某甲自说清净，无诸难事，年满二十，衣钵具足。若僧时到僧忍听，僧今为某甲受大戒，和上尼某甲。白如是。
大姊僧听！此某甲，从和上尼某甲求受大戒。此某甲，今从僧乞受大戒，和上尼某甲。某甲自说清净，无诸难事，年岁已满，衣钵具足。僧今为某甲受大戒，和上尼某甲。谁诸大姊忍僧今为某甲受大戒，和上尼某甲者默然，谁不忍者说。是初羯磨。僧已忍与某甲受大戒竟，和上尼某甲。僧忍，默然故，是事如是持。
大德僧听！我某甲，从和上尼某甲求受大戒。我某甲，今从僧乞受大戒，和上尼某甲。愿僧救济我，慈愍故。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。若僧时到僧忍听，我问诸难事。白如是。
善女人谛听！今是真诚时，实语时，我今问汝，有当言有，无当言无。汝不犯边罪不？汝不犯净行比丘不？汝不贼心受戒不？汝不破内外道不？汝非黄门不？汝不杀父、杀母、杀真人阿罗汉不？汝不破僧不？汝不恶心出佛身血不？汝非非人不？汝非畜生不？汝不二根不？汝字何等？和上尼字谁？年满二十未？衣钵具足不？父母、夫主听汝不？汝不负债不？汝非婢不？汝是女人不？女人有如是诸病：癞病、白癞、痟、颠狂、二根、二道合、道小、大小便常漏、涕唾常出。汝有如是诸病不？汝学戒未？清净不？某甲学戒未？清净不？
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。某甲自说清净，无诸难事，年岁已满，衣钵具足，已学戒清净。若僧时到僧忍听，僧今为某甲受大戒，和上尼某甲。白如是。
大德僧听！此某甲，从和上尼某甲求受大戒。此某甲，今从僧乞受大戒，和上尼某甲。某甲自说清净，无诸难事，年岁已满，衣钵具足，已学戒清净。僧今为某甲受大戒，和上尼某甲。谁诸长老忍僧为某甲受大戒，和上尼某甲者默然，谁不忍者说。是初羯磨。僧已忍为某甲受大戒竟，和上尼某甲。僧忍，默然故，是事如是持。
善女人谛听！如来、无所著、等正觉说八波罗夷法，若比丘尼犯者，非比丘尼，非释种女。
不得犯不净行，行淫欲法。若比丘尼作不净行，行淫欲法，乃至共畜生；非比丘尼，非释种女。是中尽形寿不得犯，能持不？
不得偷盗乃至草叶。若比丘尼盗人五钱、若过五钱，若自取、教人取，若自斫、教人斫，若自破、教人破，若烧、若埋、若坏色；非比丘尼，非释种女。是中尽形寿不得犯，能持不？
不得断众生命乃至蚁子。若比丘尼自手断人命，持刀授与人，教死、赞死、劝死，与人非药，堕胎，厌祷咒术，若作方便、教人作方便；彼非比丘尼，非释种女。是中尽形寿不得犯，能持不？
不得妄语乃至戏笑。若比丘尼不真实，非己有，自称言得上人法，得禅、得解脱、三昧、正受，得须陀洹果、斯陀含果、阿那含果、阿罗汉果，言天来、龙来、鬼神来供养我；彼非比丘尼，非释种女。是中尽形寿不得犯，能持不？
不得身相触乃至共畜生。若比丘尼有染污心，与染污心男子身相触，腋已下，膝已上，若摩、若捺、若逆摩、若顺摩、若牵、若推、若举、若下、若捉、急捺；彼非比丘尼，非释种女。是中尽形寿不得犯，能持不？
不得犯八事乃至共畜生。若比丘尼有染污心，与染污心男子，受捉手、捉衣、至屏处、屏处立、屏处语、若共行、若身相近、若共期，犯此八事；彼非比丘尼，非释种女。是中尽形寿不得犯，能持不？
不应覆藏他罪乃至突吉罗恶说。若比丘尼知比丘尼犯波罗夷，不自举、亦不白僧、不语人令知。后于异时，此比丘尼若休道、若灭摈、若作不共住、若入外道；后作如是言：我先知此人如是如是。彼非比丘尼，非释种女，覆藏重罪。是中尽形寿不得犯，能持不？
不得随被举比丘语乃至沙弥。若比丘尼知比丘为僧所举，如法、如毗尼、如佛所教，犯威仪，未忏悔，不作共住；便随顺彼比丘。彼比丘尼谏此比丘尼言：大姊！彼比丘为僧所举，如法、如毗尼、如佛所教，犯威仪，未忏悔，不共住；莫随顺彼比丘。彼比丘尼谏此比丘尼时，坚持不舍。彼比丘尼应乃至三谏，舍此事故。乃至三谏，舍者善；若不舍者，彼非比丘尼，非释种女，犯随举。是中尽形寿不得犯，能持不？
善女人谛听！如来、无所著、等正觉说四依法，比丘尼依此出家受大戒，是比丘尼法。
依粪扫衣出家受大戒，是比丘尼法。是中尽形寿能持不？若得长利：若檀越施衣、若得轻衣、若得割截衣，应受。
依乞食出家受大戒，是比丘尼法。是中尽形寿能持不？若得长利：僧差食、若檀越送食、月八日食、十五日食、月初日食、众僧常食、檀越请食，得受。
依树下坐出家受大戒，是比丘尼法。是中尽形寿能持不？若得长利：若别房、楼阁、小房、石室、两房一户，应受。
依腐烂药出家受大戒，是比丘尼法。是中尽形寿能持不？若得长利：苏、油、生酥、蜜、石蜜，应受。
汝已受戒竟，白四羯磨如法成就，得处所，和上如法，阿阇梨如法，二部僧具足满。当善受教法，当勤供养佛法僧，和上、阿阇梨一切如法教敕，一不得违逆。当学问，诵经，勤求方便，于佛法中得须陀洹果、斯陀含果、阿那含果、阿罗汉果。汝始出家，功不唐捐，果报不绝。余所未知者，当问和上、阿阇梨。
大德僧听！我比丘尼某甲，犯某甲若干僧残罪，今从二部僧乞半月摩那埵。愿僧与我半月摩那埵，慈愍故。
大德僧听！此比丘尼某甲，犯某甲若干僧残罪，今从二部僧乞半月摩那埵。若僧时到僧忍听，僧今与比丘尼某甲半月摩那埵。白如是。
大德僧听！此比丘尼某甲，犯某甲若干僧残罪，今从二部僧乞半月摩那埵；僧今与比丘尼某甲半月摩那埵。谁诸长老忍僧与比丘尼某甲半月摩那埵者默然，谁不忍者说。是初羯磨。僧已忍与比丘尼某甲半月摩那埵竟。僧忍，默然故，是事如是持。
大德僧听！我比丘尼某甲，犯某甲若干僧残罪，已从二部僧乞半月摩那埵；僧已与我半月摩那埵。我比丘尼某甲，已行若干日过，余有若干日在，白大德僧令知，我行摩那埵。
大德僧听！我比丘尼某甲，犯某甲若干僧残罪，已从二部僧乞半月摩那埵；僧已与我半月摩那埵。我已于二部僧中行半月摩那埵竟，今从僧乞出罪羯磨。愿僧与我出罪羯磨，慈愍故。
大德僧听！此比丘尼某甲，犯某甲若干僧残罪，已从二部僧乞半月摩那埵；僧已与比丘尼某甲半月摩那埵。此比丘尼某甲，已于二部僧中行半月摩那埵竟，今从僧乞出罪羯磨。若僧时到僧忍听，僧今与比丘尼某甲出罪羯磨。白如是。
大德僧听！此比丘尼某甲，犯某甲若干僧残罪，已从二部僧乞半月摩那埵；僧已与比丘尼某甲半月摩那埵。此比丘尼某甲，已于二部僧中行半月摩那埵竟，今从僧乞出罪羯磨；僧今与比丘尼某甲出罪羯磨。谁诸长老忍僧今与比丘尼某甲出罪羯磨者默然，谁不忍者说。是初羯磨。僧已忍与比丘尼某甲出罪羯磨竟。僧忍，默然故，是事如是持。
大姊僧听！若僧时到僧忍听，僧今差比丘尼某甲，为比丘尼僧故，半月往比丘僧中求教授。白如是。
大姊僧听！僧今差比丘尼某甲，为比丘尼僧故，半月往比丘僧中求教授。谁诸大姊忍僧差比丘尼某甲，为比丘尼僧故，半月往比丘僧中求教授者默然，谁不忍者说。僧已忍差比丘尼某甲，为比丘尼僧故，半月往比丘僧中求教授竟。僧忍，默然故，是事如是持。
大德一心念！比丘尼僧某甲等和合，礼比丘僧足，求教授。
大德僧听！比丘尼僧某甲众和合，礼大德僧足，求教授。
比丘尼明日应问可否？比丘教授师应期往，比丘尼应期迎比丘。期往不往者，突吉罗；比丘尼僧期迎而不迎者，突吉罗。若比丘尼闻教授师来，当半由旬迎至寺内，供给所须：洗浴具、羹粥、饮食、果蓏，以此供养；若不者，突吉罗。若比丘僧尽病、若众不和合、若众不满，遣信往礼拜问讯。若比丘尼僧尽病、不和合、若众不满，亦当遣信往礼拜问讯；若不往者，突吉罗。
大姊僧听！若僧时到僧忍听，僧今差比丘尼某甲，为比丘尼僧故，往大僧中说三事自恣：见、闻、疑。白如是。
大姊僧听！僧今差比丘尼某甲，为比丘尼僧故，往大僧中说三事自恣：见、闻、疑。谁诸大姊忍僧差比丘尼某甲，为比丘尼僧故，往大僧中说三事自恣：见、闻、疑者默然，谁不忍者说。僧已忍差比丘尼某甲，为比丘尼僧故，往大僧中说三事自恣竟。僧忍，默然故，是事如是持。
比丘尼僧夏安居竟，比丘僧夏安居竟。比丘尼僧说三事自恣：见、闻、疑。大德僧慈愍故语我，我若见罪，当如法忏悔。
彼比丘僧自恣日便自恣，而皆疲极。佛言：不应尔。若比丘僧十四日自恣，比丘尼僧十五日自恣。若大僧病、若众不和合、若众不满，比丘尼应遣信礼拜问讯；不者，突吉罗。若比丘尼僧病、若众不和合、若众不满，比丘尼僧亦当遣信礼拜问讯；不者，突吉罗。
律藏所明僧之正法，采要有三，故结集称言：是法、是毗尼、是佛所教。
法者，谓五种远离行。何等五？毗尼者，谓五种出要行。何等五？
佛所教者，谓五种教诫行。何等五？故经云：正法住、正法灭。谓之。于此传法之人亦有于三，故圣语称言：知法、知律、知摩夷。知法者，谓善持修多罗藏，如：阿难等。知律者，谓善持毗尼藏，如：优波离等。知摩夷者，谓善于训导，宰任玄纲，如：大迦叶等。故凡欲晖踪圣迹，以隆道教，继轨后代，不绝于时者，非兹而谁！
五种入众法。何等五？
五种如法默然。何等五？
五种非法默然。何等五？
五种弃法。何等五？
五种作羯磨法。何等五？斯谓知病、知药、知对治，善于废立通塞存护之仪，故致任持之功，义显于此。
三种调法。
三种灭法。
三种不共住法。
大德僧听！此比丘某甲，喜共斗诤，共相骂詈，口出刀剑，互求长短。彼自共斗诤已，若更有余比丘斗诤者，即复往彼劝言：汝等勉力，莫不如他！汝等多闻智慧，财富亦胜，多有知识；我等当为汝作伴傥。令僧未有诤事而生诤事，已有诤事而不除灭。若僧时到僧忍听，为比丘某甲作呵责羯磨，若后复更斗诤，共相骂詈者，众僧当更增罪治。白如是。
大德僧听！此比丘某甲，喜共斗诤，共骂詈，口出刀剑，互求长短。彼自共斗诤已，若复有余比丘斗诤者，即复往彼劝言：汝等勉力，莫不如他！汝等智慧多闻，财富亦胜，多有知识；我等当为汝作伴傥。令僧未有诤事而有诤事，已有诤事而不除灭。僧为比丘某甲作呵责羯磨。谁诸长老忍僧与比丘某甲作呵责羯磨，若复后更斗诤，共相骂詈者，众僧当更增罪治者默然，谁不忍者说。是初羯磨。僧已忍为比丘某甲作呵责羯磨竟。僧忍，默然故，是事如是持。
大德僧听！是比丘某甲，无惭无愧，多犯诸罪，有见、闻、疑。先自言犯，后言不犯，前后言语相违。若僧时到僧忍听，僧今与比丘某甲罪处所羯磨。白如是。
大德僧听！是比丘某甲，无惭无愧，多犯诸罪，有见、闻、疑。先自言犯，后言不犯，前后言语相违；僧今与是比丘某甲罪处所羯磨。谁诸长老忍僧今与比丘某甲罪处所羯磨者默然，谁不忍者说。是初羯磨。僧已忍与比丘某甲罪处所羯磨竟。僧忍，默然故，是事如是持。
大德僧听！是比丘某甲，犯某甲波罗夷罪。若僧时到僧忍听，僧今与比丘某甲波罗夷罪灭摈羯磨，不得共住，不得共事。白如是。
大德僧听！是比丘某甲，犯某甲波罗夷罪；僧今与比丘某甲波罗夷罪灭摈羯磨，不得共住，不得共事。谁诸长老忍僧与比丘某甲波罗夷罪灭摈羯磨，不得共住，不得共事者默然，谁不忍者说。是初羯磨。僧已忍与比丘某甲波罗夷罪灭摈羯磨，不得共住，不得共事竟。僧忍，默然故，是事如是持。
此后三羯磨，皆是治罚法，但以过有轻重，阶之为三。前呵责羯磨等是调伏法，罪处所羯磨等是折伏法，灭摈羯磨等是驱出法。故经言：应调伏者而调伏之，应折伏者而折伏之，应罚黜者而罚黜之。若随事而言，羯磨非一，备明律典，宁容具集。故各当其分，唯标一羯磨，示之恒式，余类准以可知。
大德僧听！比丘某甲，于此处雨安居。若僧时到僧忍听，比丘某甲，于此处雨安居，为塔事、僧事出界行，还此处住。
诸大德僧听！比丘某甲，于此处雨安居，为塔事、僧事出界行，还此中安居。僧忍，默然故，是事如是持。
大德僧听！某甲、某甲诸比丘，受三十九夜，僧事故出界，是处安居自恣。若僧时到僧忍听，某甲、某甲诸比丘，受三十九夜，僧事故出界，是处安居自恣。如是白。
大德僧听！某甲、某甲诸比丘，受三十九夜，僧事故出界，是处安居自恣。谁诸长老忍某甲、某甲诸比丘，受三十九夜，僧事故出界，是处安居自恣者默然，谁不忍者说。僧已忍听某甲、某甲诸比丘，受三十九夜，僧事故出界，是处安居自恣竟。僧忍，默然故，是事如是持。
我受七夜法，若干夜已过，若干夜在，受彼出。
凡诸部律，受日文各不同。后来诸师用事者，若执一部不用余部，此亦是一家。今详此诸部律文及以前事，互用皆得。所以者？如其定知前事或须一夜，即用十诵受一夜法；乃至七夜亦如是。或须三十九夜，亦用十诵羯磨受法。若须七日、十五日、一月日，即用四分律文受日法。若不定知前事几日当了，即用僧祇律文受日法。复有人不解，即诵四分羯磨文，为他受僧祇事讫、十诵三十九夜，此皆非法不成。何以知？羯磨文中，叠事作法各各不同，故知不成也。今畏诸人谬用，总抄诸部律正羯磨文，呈简诸贤。任见作法，随事所用也。