皇帝為靈味寺釋寶亮法師制義疏序。
此十法師經題序，今具載略標。序中要義，八科如左：
非言無以寄言，言即無言之累，累言則可以息言，言息則諸見競起。所以如來乘本愿以托生，現慈力以應化，離文字以設教，忘心相以通道，欲使珉玉異價，涇渭分流，制六師而正四倒，反八邪而歸一味，析世智之角，杜異人之口，導求珠之心，開觀豢之日，救燒灼於火宅，拯沈溺於浪海。故法雨降而燋種受榮，慧日升而長夜蒙曉。發迦葉之悱憤，吐真實之誠言。雖復二施等於前，五大陳於後，卅四問參差異辨，方便勸引，各隨意答。舉要論經，不出兩途，佛性開其有本之源，涅盤明其歸極之宗。非因非果，不起不作，義高萬善，事絕百非，空空不能測其真際，玄玄不能窮其妙門。自非德均平等，心合無生，金墻玉室豈易入哉？
有青州沙門釋寶亮者，氣調爽拔，神用俊舉。少負苦節，長安法忍，耆年愈篤，倪齒不衰，流通先覺，孳孳如也，後生晚進莫不依仰。
以天監八年五月八日，勑亮撰大涅盤義疏，以九月廿日訖。光表微言，贊揚正道，連環既解，疑網云除，條流明悉，可得略言。朕縱容暇日，將欲覽焉，聊書數行，以為記莂云。
道生曰：夫真理自然，悟亦冥符，真則無差，悟豈容易？不易之體為湛然常照，但從迷乖之，事未在我耳。茍能涉求，便反迷歸極。歸極得本，而似始起，始則必終，常以之昧。若尋其趣，乃是我始會之，非照今有。有不在今，則是莫先為大。既云大矣，所以為常，常必滅累，復曰般泥洹也。般泥洹者，正名云滅，取其義訓，自復多方。今此經明常，使伏其迷，其迷永伏，然後得悟，悟則眾迷斯滅，以之歸名，其唯常說乎？又菩薩住斯經者，則已伏滅諸累，雖未造極，便能示般泥洹，眾示無妙泥洹，復以無不示為大也。更用茲稱經，蓋是重美盡善矣。
僧亮曰：此是如來神道之極號，常樂八味之都名。涅盤是異俗之音，音有楚夏，前後互出，乃有三名，謂泥洹、涅盤、泥曰。言涅盤者，中正天竺之音也。名含眾義，此方無一名譯之，存其胡本焉。般涅言不，亦名為無；盤者，名生名滅，名因名相也。生是八苦之本，佛既無之，不生也；壽與太虛等量，不滅也；不從作因得，故無因也；體無十相，無相也。
無學地法，皆是其體，略說三相，以標神道：一、般若；二、法身；三、解脫。談般若，則三達之功顯；論法身，則應化之理同；言解脫，則眾德所以備也。語此三法，足明神道之極矣。大者，明其常故，亦以大我、大樂、大凈故，後有釋也。如來始自道場，終於雙樹，凡三說涅盤，二是方便，一真實也。初開三究竟是一方便，但說解脫是涅盤，而身智是有為也。二方便中，說法華破三究竟，而身智故，是有為耳。今雙樹之說，身智即涅盤，謂究竟無余之說也。經者，胡音修多羅，修多羅名含五義也。
法瑤：夫涅盤者，蓋窮原之宗會，數盡之大歸。其為體也，妙絕於有無之域，玄越於名數之分，言之不能盡，稱之不能訖。然非稱無以擬極，故寄稱以擬之；非言無以顯實，故因言以顯之。其為目也，總莫之大，故稱苞眾理，名冠眾義，故曰一名之中有無量名也。是則宗音無以譯其稱，晉言無以代其號。故欲以此音而當者，失其旨，此名而對者，乖其致，是為有稱之極言猶不能究，況無稱之極乎？是以涅盤至號，其義贍博，折而辨之，則彌論無窮，豈唯般若等三？以極其致，但略而舉其要者。是以徑此三名入於涅盤，伊字之譬不亦宜乎？然則此三，名殊而實同，非體異者也。如其體別，則涅盤同於因成假名法也，虛而非實，豈得稱曰常樂者哉？
曇濟：夫大涅盤者，蓋是大圣神道之極號，八味之都名。此是垂終之道教，放言異唱，故制名不同，成天竺之音。義有苞含，此方無一言以當之，故推義不一，亦言無生，復云無滅，亦言無為，亦言無相。所以言無生者，永絕於四生；所以言無滅者，量齊太虛，故稱無滅；所以言無為者，不為生滅之所為，故言無為；所以言無相者，體絕十相，故言無相也。涅盤者，敢，則不得稱大涅盤也。
然斯之語，乃是方土之音，圣既出於彼國，此亦無名以正翻，但文中訓況指義釋而已也。然其德淵曠，難可備舉，今略陳其樞要，理可有三，故明，謂正法寶城及秘密藏也；二、標別德；三、寄功用。其義云何？夫涅盤無體，為眾德所成，故取況寶城，喻於斯旨，非二乘所守，瓦礫而非寶也。既體備萬工，亦何寶不滿？但昔教未明，今說始彰，隱實顯權，非秘密如何？
二、舉別德者，云，謂大常、大我、大樂、凈等，此是成涅盤之勝因，故據別而標美也。體無生滅，故稱曰常；八用自在，謂之為我；寂然無苦，目之為樂；塵穢永盡，名之為凈；體相無邊，便名為大。此乃是贊嘆之辭，裒美之稱也。
三、嘆其工用者，故稱謂，歸依洲渚也，能使物免苦而永安，離河而登洲，越四流之淵海到無為之彼岸也。若尋其名用，理數忘言，故圣化獎被，談德萬端。是以就開宗之始，借喻於伊字，云三點不縱不橫，異昔有余無德之說，明具法身、般若、解脫也。然此三乃化道邊要，復貫通於諸德，亦表異因中之色心，顯佛果之勝用。無感不應，稱曰法身；囑境皆明，謂之般若；即體無累，便名解脫。明一一之德皆非涅盤，要總為其體，故下中借八味甜蘇為嘆也。談真俗，兩體本同，用不相乖，而闇去俗盡，偽謝真彰，朗然洞照，故稱為佛。此經既於出世法之中開出世之教，引外凡之近資，接下愚之要道，斯理圓而益人，體無為而進德。但文博而旨幽，乃寄述於後釋也。
經者，以經由為義，凡學者若不由此理教，則無容得解，故以經之一字貫斯一部之文理也。
智秀曰：斯蓋圓極至德之總名也。若備稱舊本，應云摩訶般涅盤那。夫道絕百非，而理歸一致。歸一致故，則有識斯成；絕百非故，則無言可極。然既因跡見名，亦尋名知本。但名跡之興，乃肇自天竺，在我大梁，亦理應有稱，而弘道之近，既發彰西域，未測此方，何以譯翻？是以先賢後哲皆修舊本，述而無作，故題之經首，體德名也。
夫名以名體，體故有德。體者，圓極妙有之本也。德者，波若、解脫之流也。談德乃眾，論體唯一，名雖有殊，實則無異。何者？即圓極之體，有可軌之義，名為法身；有靜照之功，號為般若；有無累之德，稱之解脫。是則解脫之體能照，亦能照之體解脫，更無別體，而有眾德也。故以涅盤總名冠目，圓體名總，體圓故，備含眾義矣。
下經文名字功德品，以眾義釋於名，云八味具足，名大涅盤。八味者：一、常；二、；三、安；四、清涼；五、不老；六、不死；七、無垢；八、快樂也。尋此經致教之意，如來化始鹿園，旨窮鷲岳，唯明道極灰盡，善必菩提，未辨含情抱氣，悉成無等。但說壽量長遠，復倍上數，未明正覺虛凝，湛焉不滅。
今此經者，以至極妙有為指南，常住佛性為宗致，明闡提，則正因無改，辨法身，則圓果嶷然，所謂無余之至教，究竟之極說也。經者，經由義也。天竺以詮理文，總曰修多羅。修多羅者，備含眾義。何者？如出生、微發、涌泉、繩墨之流也。至於經由之義，亦其一耳。但梁之墳籍，皆以經為目，是以通方之士，簡繁從略，舉要而稱焉。進不乖含總之一義，退且循俗而得簡也。
法智曰：夫言象生，自數內形名，起於累中，至人神道。既無象無言，豈復有其形名者哉？圓道不可以遍稱，故以該德總名，強謂之涅盤，此天竺之音也。具存胡名，應言般涅盤那。外國此名有多義，茲土無音以反之，故存胡而名焉。既寄名為其名，寄有言乎而以言。言理者，亦是寄言也。若可寄言，請試言之。源涅盤為理，超注數之表，絕冥朕之外，語其幽徹，斯在於本有者也。所言本有，乃是玄指未來隔世為有耳，不言現在同世有也。
若以未來為有，則稟識之類，源本未造因時，已自有之，故言本有也。若未造因時，本自有之，則不待業緣為其始，故非始造矣。既非始造，故說此未來不同三世，要待造業，方得為有也。雖本自有之，然未來未起，已來用故，故須了因。然方應欲顯其果體圓滿具足，故為之置名，是則萬德之義無非涅盤義也。
故始開伊字，便寄三德以明涅盤，表異昔說也。何者？昔教以身智是有為，未脫果縛，須滅身智，始是無為。說此滅法，為無為解脫也。若此滅法，可得說為解脫、滅度、無為、樂、凈諸義，故對生死即說之為無余涅盤也。是為昔說涅盤，亦有多義，但不得說身智耳，所以三事俱無也。今既無余極教，有異於昔，必須存三德，即身智而為解脫矣。
存三德者，顯三德一體，為涅盤法。法皆有德，為涅盤義也。三德體為涅盤法者，經言法名自體故，以體為法也。三德為涅盤義者，以三德在法，則法有三義，故三德義皆為涅盤義也。言法身為涅盤義者，法以法則為用，身是體之異名，良以其體可法，故名為法身。今常住涅盤既有體可法，故以法身義為涅盤義也。般若義為涅盤義者，般若以鑒解為功，常住涅盤既言有體，則無知而無不知即是般若，故以般若義為涅盤義也。解脫義為涅盤義者，解脫以脫縛為義，常住涅盤，其體雖在，然因縛、果縛二俱解脫，故以解脫義為涅盤義也。昔說涅盤，既言身、智二俱盡滅，所以二俱明之。其余諸義，二教通有，事同解脫，略而不辨也。
唯我義功在覺者，涅盤是法寶，人法既殊，無俟有釋也。若凡是萬德義，皆為涅盤義，則法是圓法，名亦圓名，名法兩圓，始盡至人神道之極致，故名涅盤也。復以大大之者，顯其名理俱極也。昔二事盡滅，未是所以大，今明涅盤，其體圓滿，理既應名，名不失理，名理俱極，始是所以大也。
經者，唯金口所吐言理，乃得稱經，弟子制作，非佛印可，不得稱也。何者？經之字訓略有二義：一、訓言常；其二、言由。常者，夫至人智極而後言，言必稱理矣，眾圣莫能改言，故言常也。出凡入圣，靡不由之，佛之所說，既窮茲二，故得稱為經也。弟子所說，理有所未鑒，言有所未真，既於常由二義，有所未極，故不得稱為經。是以維摩、勝鬘雖有所說，要須佛印可，方得稱經。
法安曰：涅盤之為名言乎，至極果也。此極果者，微過形聲，妙絕筌寄，有累斯遣，是德必備，故能超踰生滅，凝然常存。何以言之？夫照法未窮，新知移其神，惑累為因，故其起必謝。今此極果，體無塵翳，為明因所生，嶷爾而常，不其宜乎？將以汲物，乃寄言三德：以其唯法為體，號曰法身；惑累斯亡，稱為解脫；所照靡遺，謂之般若。法身一名，標其妙體；智斷兩稱，舉其勝德。略言此三，則已總攝眾美矣。天竺一名，合此三訓，此出一稱，不窮其致，故仍彼胡音用標經首也。大者，夫涅盤之名，名總眾義，從因地未滿，預有斯稱，故加一大字，使宗致曉然也。
曇準曰：蓋是吉祥之靈府，生白之虛室也。撿因，則行逾十地；核果，則妙極樞始。冥造弗能移，玄運莫之動，一寂孔神，此以常為宗也。然群美不可盡言，故偏寄三德：取其洞照虛明，目之般若；應不搖寂，字曰法身；結惑都亡，謂之解脫。三義既彰，涅盤稱在，大是梁方之言，涅盤是西域通語，彼訓多含，此方無以偏譯，故直存胡本，以為題目。
右八例：
僧亮敘曰：如來神道之極號，常樂八味之都名。而此異俗之音，有楚夏之別，所謂涅盤、泥洹、泥曰也。涅盤乃中正天竺音也。名含眾義，此方無以為譯。法瑤、曇濟、寶亮、曇愛、智秀、法智、法安、曇準悉同。而法瑤所敘，如有不同，云：故曰一名之中有無量名也。
尋此而言，是則涅盤之名，非直止含眾義，亦含眾名也。又寶亮云：雖復同無翻譯，不云名含眾義，乃云訓況指釋義也。敘曰：圣既出彼，此方無以正翻，但文中訓況指義釋而已也。
法安亦曰：訓出眾義也。
道生曰：正名云滅，取其義訓，自復多方。今此經明常，使伏其迷，其迷永伏，然後得悟，悟則眾迷斯滅，以之歸名，其唯常說乎？又菩薩住斯經者，則已伏滅諸累，雖未造極，便能示般涅盤，眾示無妙涅盤，復以無不示為大也。更用茲稱經，蓋是重美盡善矣。
慧朗述法瑤曰：此言寂滅，謂即心識不可得之名也。又述曇纖曰：此言無累。僧宗曰：此言解脫。尋無累之與解脫，名殊而義一，故是離縛之謂耳。然而解之與脫，俱是德名，無累之稱，兼所去也。
僧肇論曰：此言滅度，亦曰無為，蓋是滅生死，度彼岸。寂，怕之謂也。會稽慧基同彼，云此言無為，智藏法云同彼，云此言滅度。
雖無正翻譯，而非眾德之都名，乃是無累之總稱也。何者？下文曰：般涅言不，亦言無；盤那言生，亦言滅。於是具列無累之名，以為訓釋也。
道生曰：夫真理自然，悟亦冥符，真則無差，悟豈容易？不易之體為湛然常照，但從迷乖之，事未在我耳。茍能涉求，便反迷歸極。
僧亮敘曰：無學地法，皆是其體，佛略說三，以標神道：一曰、般若；二曰、法身；三曰、解脫也。
法瑤敘曰：涅盤至號，其義贍博，豈唯般若等三？以極其致，但略舉其要。然則此三，名殊而實同，非體異者也。如其體別，則同因成假名之法，虛而不實，豈得稱常？
僧宗敘曰：累患既息，體備眾德，略舉其三，可以貫眾。然此三德，體一而義異，就一體之上，義目有三也。
寶亮敘曰：障累既盡，萬行歸真，無德不滿，眾用皆足，轉因字果，名大涅盤。然其德淵曠，難可備舉，略陳其要，理可有三：一、謂正法寶城；二、標別德；三、寄工用。何者？夫涅盤無體，為眾德所成，取況寶城，以喻斯旨也。別德者，謂大常、大我等，此是成涅盤之勝因也。工用者，謂歸依洲渚，能使物免苦而獲安也。
智秀敘曰：體者，圓極妙有之本也；德者，般若、法身、解脫之流也。談德雖眾，論體唯一。何者？即圓極有可軌之義，曰法身；有靜照之功，曰般若；有無累之德，曰解脫。是則即解脫之體可軌，亦可軌之體能照，更無別體，而有德也。
舊所詳習，有二種解釋：一謂圓極果體，真實妙有，非如假名，但以有用而無體也；一謂涅盤無體，假眾德以成，豈得不空耶？慧朗述法瑤曰：生死涅盤，義分為二，謂十二因緣顛倒故有，即因緣無性，是名涅盤，豈待離煩惱已，有妙有可得而不空乎？故般若經云：設有法過於涅盤，亦說如幻如夢矣。又述纖、愛、宗等舊釋云：萬行得圓極之果，果體是實，而隨德立義，非假眾義共成一體也。法安曰：涅盤雖假眾德為體，而異五陰成人也。何者？人及五陰，假實斯空，今涅盤雖空，而眾德是實也。
道生敘曰：歸極得本，而似始起，始則必終，常以之昧。若尋其趣，乃是我始會之，非照今有。
僧亮敘曰：般涅言不，亦名為無；盤者，名生，亦名為因。不從作因所得，故無因也。
寶亮敘曰：辨生死，以八苦為本，明涅盤，以常樂為源。妙質而不動，用常改而不毀，無名無相，百非不辨。今涅盤之旨，就用而得稱也。若談真俗，兩體本同，用不相乖，而闇去俗盡，偽謝真彰，朗然為佛也。
法智敘曰：幽微難解，在乎本有也。所言本有者，乃是玄指未來隔世為有耳，不言現在世有也。稟識之類，源本未造因時，已自有之，故言本有。是則不待業緣為其始，故非始造矣。故說此未來不同三世，要待造業，方得為有也。雖然未來未起，未為已用，故須了因，然後方應也。
慧朗述法瑤曰：生死不斷，由十二因緣，因緣無性，即是涅盤，豈是始有也？
眾議曰：舊所詳習，有五種解釋：第一、妙極法身，寂怕無為，與真如等際，一相無相，豈言德所能及？雖復寄言以往辨，雖辨而絕言，猶因指以得月，月非指也。第二、夫言方而理圓，難以辨述，神道冥漠，可會而不可言也。譬輪扁之斲輪，不能傳妙於所授，世諦麤淺，尚難可言，況真諦深妙而可名乎？第三、所謂絕言者，法身之地，絕凡累之名耳。體是妙有尊勝，云何以尊勝之名而不得耶？第四、夫名字是相累之法，若召相累之地，則與所召相稱；若無相之地，雖因召而得，終絕於召也。第五、一切諸法本絕名字，以此而談，豈直法身？亦可目生死為涅盤，目涅盤為生死。今名字已定，謂涅盤絕於生死之名，為可貴耳。
道生敘曰：有不在今，則是莫先為大。既云大矣，所以為常，常必滅累。
僧亮曰：大者，明其常故，亦謂大我、大樂，後文自有釋也。
僧宗曰：謂教大、理大也。教大者，此說之前，辨因果境行并未周圓，今日所明究竟了義，故言大也。理大者，昔日三乘涅盤非實究竟，理中為小；今日身智解脫在乎累外，理中為大，故言大也。
寶亮曰：體相無邊，名之為大也。
法智曰：理既應名，名不失理，名理俱極，故言大也。
法安曰：昔日雖有涅盤，體德未圓，不得稱大；今日體圓德備，故稱大也。
僧亮敘曰：經者，胡音修多羅，名含五義也。
僧宗敘曰：從凡至圣，經由此理也。
寶亮曰：學者所由得解也。以此一字貫一部之文理也。
智秀曰：天竺以詮理之文，總曰修多羅，備含眾義，如出生、微發、涌泉、繩墨、華鬘之流也。至於經由之義，蓋其一也。
法智曰：有二訓：一曰、常，謂稱理之言，眾圣莫能改也；二曰、由，謂出凡入圣之所由也。
法安曰：經者，訓釋有二種：一曰、常；二曰、法也。外國修多羅有眾多義，亦曰涌泉，亦曰繩墨。今以常義代彼涌泉，明流注而不竭也；以法義化彼繩墨，明規矩謨，則軌靶不沒也。
僧亮敘曰：如來始自道場，終於雙樹，三說涅盤，而二是方便，一是真實。何者？初開三究竟，謂一方便也，但說解脫是涅盤，身智是有為也。二方便中，雖說法華破三究竟，而身智故，是有為也。今雙樹之說，身智即涅盤故，謂究竟無余之說也。
寶亮敘曰：群品根異，則教成五別。猶物迷障重，未能安深，所以先開方便之說，資今圓常之旨。蒙昔教以習心，稍涉虛以入道，體常、無常二輪雙徹，鑒生死為不有之有，涅盤為不無之無。既安真而悟理，識苦空而斷迷，自非修行八道，發理緣之知，則煩惑不遣，生死難除。故今教之興，開神明之妙體也。故開宗之始，借喻伊字，不縱不橫，異昔有余無余也。
僧宗敘曰：今所以唯錄取解脫以標經者，有二義：一、明理在萬惑之外；二者、斥昔解脫之執。昔日小乘患身智起動，求滅此患，而憑解脫，是故用今之勝以代昔也。
智秀敘曰：如來化始鹿園，旨窮鷲岳，唯明道極灰盡，善必菩提，未辨含情抱氣，悉成無等。但說壽量長遠，復倍上數，未明正覺虛凝，湛焉不滅。今此經者，以至極妙有為指南，常住佛性為宗致，明闡提，則正因無改，辨法身，則圓果嶷然，所謂無余之至教，究竟之極說也。
僧亮曰：經出未盡，現分可為四別：第一、勸問；第二、問；第三、答問；第四、法輪證也。
曇愛曰：大分有十別：第一、序說，即也；第二、正說，從訖也；第三、流通說，從訖也；第四、佛性說，從訖也；第五、嘆經功能，從訖也；第六、明依經修行，即五行也；第七、出行體，有功德之義，以向佛果為行義，由功而德為功德義也；第八、料簡，上所明佛性即也；第九、猶是料簡佛性，廣辨樹王下以來，及今日所明之旨，舉彼善星斷根之事，即也；第十、明流通，命憍陳如度十外道，從訖經也。
曇纖曰：大分此經為兩別，前略後廣。就略門中分為五段：第一、也；第二、開宗，明常住因果，從訖；第三、問，從訖問也；第四、答，從贊迦葉入後也；第五、付囑，從爾時，大眾白佛訖品也。就廣門中分為五段：第一、廣果，即也；第二、廣因，即五行也；第三、廣流通，即也，所以流離光遠來，正為明弘通故也；第四、廣佛性，即、兩品也；第五、廣付囑，從訖經文也。
曇濟曰：大判凡有三段：第一、勸分；第二、問分；第三、答分。從如是我聞，至迦葉發問，勸分也。從答問訖，答分也。
僧宗曰：經之始末凡有五別：第一、由序，即也；第二、略開常宗，從訖新舊醫也；第三、廣明常住，從訖也，所明因果境行，粗已周矣，將欲付囑；第四、先破外道，從至阿難何在也，文旨既畢，應須付囑；是以，第五、顧命受持之人，從阿難比丘今何在訖經也。
寶亮曰：此經大致有四別：有一、從此訖老少二人譬，勸問也；第二、從多羅聚落迦葉，以下，發問也；第三、從佛贊迦葉以下竟，答問也；第四、從訖經，付囑流通也。所以第一通為勸問者，此經正以問答為宗，自雙樹以前所說半字皆不了義，欲令眾生有疑應問也。
道慧記曰：大判此經有十別：第一、序說，即也；第二、正說，從，訖也；第三、流通說，從訖也；第四、佛性說，從訖也，明所以得常者，以本有佛性故也；第五、嘆經，即一品也；第六、證成常住，明不食而現食，不病而現病，不滅而現滅，即也；第七、明所得，無病者由行故也，即五行十功德也；第八、境界明義為成於行，即、也；第九、破外道說，即也；第十、囑累說，從阿難何在，竟經文也。
道慧又撰曰：此經有十別：第一、也；第二、開宗，即也；第三、會通，即也；第四、流通，從訖也；第五、明因，即五行也；第六、明果，即十功德也；第七、明佛性，即也；第八、辨始終，即也；第九、破外道，即也；第十、囑累，即顧問阿難也。
法安曰：此經分為二別：初訖，為前說也；末從訖經，為後說也。就前說中有五段：第一、經之由序，從訖卅五問；第二、正明經體，從答問始，訖也；第三、明流通人法，從訖也；第四、明佛性，從訖也；第五、嘆經囑累，從訖也。就後說中分為五分：第一、由序，即也；第二、重明涅盤因果，即五行也；第三、明流通功德，即十功德也；第四、重明佛性，即、也。第五、重更囑累，竟經也。
智秀曰：此經廣略有二別：第一、略門，從訖也；第二、廣門，從訖。就略門中有三段：第一、由序，即也；第二、正說，從入也；第三、付囑，從中爾時，大眾白佛訖品也。就廣門中有兩段：第一、廣前正說，從訖也；第二、廣前付囑，從訖經也。
法智曰：此經大判有兩別：第一、經家序說，即也；第二、正說，從訖經也。所以無付囑者，傳譯未盡。就正說中分為六段：第一、、兩品，為開宗；第二、從訖，可為隨問說也；第三、說五行，示聞經人修行之法也；第四、說十功德，明行人所得之功德也；第五、、，明因果佛性也；第六、，化外道說也。
曇準曰：此經不出三別：第一、序，即也；第二、正說，從至阿難何在也；第三、流通，從顧命阿難訖經也。又撰曰：此經有八別：第一、序，即也；第二、開宗，即、二品也；第三、明緣因境及經功德，從訖也；第四、明正因佛性，從訖也；第五、廣緣因行，從五行訖十功德也；第六、廣正因性，從訖也；第七、廣明果相，即也，故云因滅無常色，獲得常住解脫色也；第八、付囑，從阿難何在竟經也。
大分此經，可為三別：第一、敘述，即也；第二、略說，從訖也；第三、廣說，從訖經文也。就略說中有三段：第一、開宗勸問，從訖老少二人譬；第二、問答，從多羅聚落迦葉發問入也；第三、略付囑，從中爾時，大眾白佛訖品也。就廣說中有三段：第一、廣前開宗，即也。夫食為生本，病為滅因，前因食以明現生，此品因病以明示滅。第二、廣前問答之旨，從五行訖也。此經所明常住因果、境之與行。今以五行十功德，廣行廣因也；、，廣境也。以廣常果，故云因滅無常色，獲得解脫常樂之色也。廣略所明因果境行，粗已周悉，將欲教洽未來，化傳永劫，若不摧彼異學，挫伏迷元，千載之下，終為流通之病。是以，第三、度諸外道以滅邪群，使弘通大士身心無礙，故曰廣前付囑，從爾時，諸外道以下訖經文也。