次明入此經文，大為五意：第一、明經度不盡；第二、略分文；第三、辨佛國義；第四、釋品；第五、正入經文。
第一、明經度不盡者，此五前後翻譯經文雖復不同，今古兩本正各三卷。竊尋此經來意不盡，在於西土文義巨多。何以知之？如命十弟子問疾，各有辭對，稱述不堪，著在經文，近於十紙。如是命五百聲聞，又辭不任，不任之辭，皆悉不度。次命四大菩薩，亦各固辭，述昔呵彈，復有數紙。次命諸大菩薩，又辭不堪，不堪之言，并不來度。推此論往，經卷不少。
又文殊入室問疾，傳如來旨，殷懃無量，兼八千菩薩各說不二法門，此諸言談，恐何止半卷？爰至出室，詣庵羅園，對揚如來，辨佛國義。當時敷演商論往復，豈容止有數紙經文？意謂振旦生民神根狹劣，不堪具足讀誦、受持，彼富文采其綱格，傳流茲土，略存義焉。
問：此經在於西土，文言浩大，將不即是大智度論明佛所說不思議經有十萬偈耶？
答：有師解云即是，今謂不爾。大智論所明不思議經是華嚴之別名耳，故論云般若有二種：一、共二乘說；二、不共二乘說。不共二乘說者，如不可思議經，故華嚴云，此經不入二乘人手。共二乘說者，即是摩訶般若諸方等及此經也。
問：華嚴之名豈得不思議耶？此經一名不思議解脫，何故翻謂非耶？
答：此經親有兩號：一名維摩詰所說，亦名不思議解脫法門，豈獨華嚴更無異稱？然細尋大智論前後所引不思議經，悉是華嚴經文。如說謳舍那優婆夷為須達那菩薩說度眾生數量，乃是華嚴經明善財入法界所聞事，若引此經，即云毗摩羅詰所說經，不稱不思議也。
第二、分經文者，即為兩意：一、明先出古今諸法師開經不同；二、明一家判釋。一、明諸法師不同者，此經有十四品，若什、生二師及古舊諸師，悉不開科段，直帖文解釋，而肇師云：始乎凈土，終法供養，其間所明雖殊，不思議一也。是則寶積發問，以前用為序說，一品以為流通，其間并是正說也。次有靈味法師判云，此經題既云凈名所說，從，皆是正說。開善法師約此經文，分為四段：一、序說訖；二、正說即室內六品；三、證成即、兩品；四、流通即、兩品。若莊嚴、光宅，同用初四品為序說，六品為正說，後四品為流通。晚三論法師亦同此釋。若北方地論師，用一品為序說，訖十一品為正說，後兩品為流通。但古今不同，互有分別，承習之者，各有宗門，是以諸禪師見此分別，多延紛諍。解此經文，不開科節，但約觀門，直明入道意耳。
二、明今家判釋者，若不開科段，則不識經文起盡，佛教承躡；若相光，表說中道實相。今此經合蓋現土，表欲說佛國。既現相由藉不同，表教門赴機有異，發起物情，使咸信慕，歸宗有在，故為序也。
二、正說者，四眾覩瑞，悉皆欣仰，堪聞圣旨。大圣知時，赴機說教。時眾聞經，咸沾法利，故名正說也。
三、流通者，流譬水之下霔，通則無滯無壅。如來大慈，平等說法，非止但為現在，亦欲遠被正、像、末代有緣，使沾法潤，是則法水流霔，豈可折以為序？又且凈名助佛闡揚，正是獎成佛教，豈可弟子助說為正，大師所說翻為序乎？
問：何不同開善分文為四段耶？
答：經無大小，例有三意，何得此經獨開四也？
問：何意不同莊嚴、光宅及三論師？
答：為序，其妨同前。又用、以屬流通，恐此不然。所以者何？凈名掌擎大眾，還所居域，故名佛國。譬如王國雖與臣民共住，而從王稱國，名某王國也。今佛雖與有緣眾生共居，而從佛受名，名也。故瓔珞經云：起一切眾生，應一切國土。應或有釋言，應此現生，故法華經云：而生三界朽故火宅，為度眾生生老病死。
或有釋言：諸佛法身猶如明鏡，一切色像悉現其內，是則一切國土皆從法身本國應出。國由佛有，故名佛國，故法華經云：今此三界，皆是我有，其中眾生，悉是吾子。今詳核斯語，若云應國從法身出，即是自生；若謂從眾生業有，即是佗生；若眾生對法身故得有，即是共生；若離業離法身而有，即是無因緣生而有國土也。此皆墮四種性，性義須破，類前可知。當知國土若凈若穢，皆不可說有因緣故，而可說者，悉檀赴佛所居；最後一土但是真凈，非應非報，是法身佛之所居也。所言染凈國者，即是九道眾生雜共棲止。所以者何？六道皆具見思凡鄙穢法，故名為染。三乘同見真諦，斷三界結，無見思染，故名為凈。六道、三乘共居，故云染凈，亦名凡圣同居國也。
就染凈國者，即有二種：一、穢；二、凈。一、穢者，善惡凡可知，是名染凈凡圣同居凈國也。但以無四惡趣故，故名為凈。舉此往類同居之國，優劣非一，雖復穢凈多種，如法華經為諸弟子授記，所住國土束而明之，并屬凡圣同居土也。
問：染凈國名出何經耶？
答：思益論釋日月光明佛命梵天來此土，汝當用十法游彼世界。論云娑婆國土名為染凈世界。染即是凡，凈即是圣行人之所居也。故攝大乘明有七種生死，此即是第四、方便生死之所居土也。
問：有余國出何經論？
答：法華經云：我滅度後，復有弟子不聞是經，自於所得功德生滅度想，我於余國作佛，更有異名，是人雖生滅度之想，而於彼土求佛智慧，得聞是經，唯以佛乘而得滅度。又云：則為見佛常在耆闍崛山，共大菩薩、諸聲聞眾圍遶說法。如此亦是明有余國之文也。大智論云：阿羅漢、辟支佛入涅盤，雖不生三界，界外有凈土，於彼受法性身也。
三、明果報國者，即是因陀羅網、蓮華藏世界，純諸法身菩薩所居也。以其觀一實諦能破無明，顯法性，得真實果報。而無明未盡，猶為無明潤無漏業，受法性報身。報身所居依報凈域，即是國也。以觀實相之理，發真無漏所得果報，故名為實。修因無定報得色心果，所居依報，無礙自在，故名果報，亦得言實報無障礙土也。言無障土者，一世界攝一切世界，一切世界亦如是，此名世界海，亦名世界無盡藏。別教依初地入此世界，有七種凈義：一、同體凈，如一佛土一切佛土，一切佛土一佛土；二、自在凈，一切國土平等清凈也；三、莊嚴凈，一切佛土神通莊嚴，光相具足也；四、受用凈，離一切煩惱，成就清凈道也；五、住處凈，無量智慧眾生悉滿其處也；六、因凈，入佛上妙平等境界也；七、果凈，隨諸眾生心之所樂，而為示現也。前五是體滿，有體有相有用也，第六明因圓，第七是果滿也。
若圓教義，初住已上生實報土，出何經說？
答：仁王般若經云：三賢十圣住果報。當知以果報為土也。法華經云：又此娑婆世界坦然平正，其諸菩薩咸處其中。大智論云：法性身佛為法身菩薩說法，其國無聲聞、辟支佛之名。華嚴經明因陀羅網世界，攝大乘論明華王世界，如此經論，皆明果報土無障礙相也。
四、明常寂光土者，妙覺極智所照如如法界之理，名之為國。但大乘法性即是真寂之智性，不同二乘斷空偏真之理，故涅盤經云：第一義空，名為智慧。此經云：若知無明性即是明。如此皆是明常寂光土義。不思義妙覺極智之所居，故云常寂光土也。法身所居，亦名法性土。但真如佛性，非身非土，而說身說土，離土無身，而說土者，一法二義也。金剛般若論云：智集唯識通，如是取凈土，非形第一體，非莊嚴莊嚴。
問：常寂光國出何經論？
答：仁王般若經云：三賢十圣住果報，唯佛一人居凈土。此經云：如其心凈，即佛土凈。心凈之極，極於佛也。普賢觀經云：釋迦牟尼名毗盧遮那，遍一切處，其佛住處，名常寂光。是其義也。
問：諸經論散明四土，可如向說，那不見經論有四土之名一處出也？
答：經論度此，本自不多，尋讀之者，又不備悉，四土共出，何必無文，正如此經云答長者子，以四義辨佛國，何必不即是其意也。經云：隨所化眾生而取佛國，隨所調伏眾生而取佛國，隨諸眾生應以何國入佛智慧，隨諸眾生應以何國起菩薩根。此之四義若對四土，宛然相似，但名目既異，佛意難量，在下文入文，別當解釋。
問：此經未明開權顯實，何得明二乘生有余土也？
答：此經云：佛以一音演說法，眾生隨類各得解。何妨二乘通教菩薩并作同居橫解，別、圓兩教菩薩橫豎之解無礙也。
問曰：華嚴經明有十種佛土，此四種土攝盡不？
答：何但皆攝十土，乃至有人言：經明二十七品佛土，無量壽佛土止是第六品，凈土若見，文對四土，攝無不盡也。
問：若爾，何不依華嚴十土教，乃至二十七種佛土明義也？
答：一往有經文雖便欲對四教明義，事數則多，對當廣略，義難安厝，取意難見也。
第三、明修佛國因者，此經非但約正報之果明依報之國，亦約正因明於依因。依因者，即佛國之因也。故佛答寶積，橫約十七正因，以明依因；豎約十三正因，以明依因。國既有四，即須明四種之因也。一往明四教菩薩所有愿行之因，能感四種佛果，依因感四土也，細而窮核，非無小妨。
今還約四教分別：一者、菩薩修權三教愿行，修實一教愿行之因，成就眾生。若四種眾生，若未斷界內緣集，若斷緣集未盡，菩薩於界內成佛時，四種修行眾生來往同居之土，修四種解行之因也。
二者、菩薩修權實四行，成就四種眾生，四種眾生方便觀行，成斷界內結盡，菩薩於有余土成佛時，四種眾生同來生其國，修別、圓兩教之因也。
三者、若菩薩修別、圓兩愿行之因，成就二種眾生，界內見思既盡，能斷界外無明，菩薩於果報國成佛時，別、圓兩教眾生成實相無漏之因，來生其國，同修圓教之因也。
四者、修圓教愿行之因，因極果滿，道成妙覺，居常寂光國，所稟圓教，圓教眾生若修圓因，愿行圓極，棲常寂光國也。
如此十方諸佛，湛若虛空，無增無減，為成就眾生，常起四土之因，引四種眾生同棲佛國，修愿行之因，成菩提之果，同居常寂國，盡未來際，如法華壽量品之所明也。
第四、明見佛國不同者，此經云：譬如諸天共寶器食，隨其果報，飯色有異。至論諸佛國土皆如虛空，尚不言其所有，豈有不同之可見耶？若不見相而可見者，佛國不同，具有十番，下入文釋，飯色有異，當分別也。
問：經言諸天同寶器食，隨其果報，飯色有異，此定是一質異見、異質一見耶？
答：此應四句分別：一、異質異見，如此娑婆是穢，彌陀是凈，此，別、圓兩教菩薩用天眼見，但依一有余土耳。三、一質異見，如身子見此土穢，螺髻見此土凈，皆於一有余土見同居凈穢異也。四、一質一見，謂羅漢、辟支佛、三種意生身菩薩，此五種人斷界內結盡，同生有余國，所見國土無異也。
問：何意約有余國明一質？
答：三乘之人同以第一義諦無言說道，發真無漏，五陰於彼所感國土，一往相同，故言實見無質礙，即是菩薩依佛慧見三土，皆是常寂光土也；三、無障礙色見有質礙土異，即是三土眾生於常寂光土見有三土之異質也；四、無質礙還見無質礙土，即是十方諸佛心凈佛土凈，見法性如如平等，法界常寂光土無形無質也。如此略出十二番見佛國土不同，若委曲推尋，感土之相即有無量。雖有無量，皆畢竟無所有，猶如虛空，故凈名居士空其室內，表一切十方諸佛國悉空也。
第五、明往生者，即為二釋：一、總約四土明往生；二、別約四土明往生。
一、總約四土明往生者，亦云往生，亦云來生。此具如大品經所明。若從此國至彼國受生，名為往生；若從彼土來此土受生，名為來生。次二土亦然，但橫豎相望之殊耳。常寂光土絕於生名，不可言往來生也，但有應來三土，無應往也。
二、別約四土明往生，即為四：一、明染凈土往生者，有穢凈兩土，若穢土受生，以見思惑潤，惑潤惡業，生四惡趣；惑潤善業，則生人天。若明三乘圣人往生者，須陀洹雖斷見惑，未斷欲界思惟，九品思惟潤生，人天七反；斯陀含三品惑潤欲界，猶一往來；阿那含色、無色思惟惑潤，故往生二界。通教菩薩六地以來，斷界內惑不盡者，來生類三果，可知別教十住斷通惑未盡，來生亦類三果；可知圓教五品，弟子乃至初入十信，斷通惑未盡，來生亦類三果可知，皆是實來生同居土也。
若權來生者，三乘圣人斷界內惑盡，或從方便土愿來生，或從果報無障礙土、常寂光土同用，應來生同居穢土也。次明若凈土凡夫實來生者，無四惡趣，但以見思煩惱潤善業，來生人天，圣實來生，權來生類前可知。
二、明有余土往生者，三乘同見第一義，斷四住盡，皆得往生，受法性身；若三藏教羅漢、緣覺、通教三乘斷見思盡者，皆往受生；別教十行菩薩及圓教十信後心，長別三界苦輪海，皆往生有余土。此皆論其實生，故勝鬘經云變易生死者，二乘及大力菩薩三種意生身所不能斷，故但得往生有余土，受法性身。
問：何等是三種意生身？
答：一者、三昧正受意生身，此恐是通教菩薩，同入真空寂定之乘報受生，常寂光亦受生不？
答：既云常寂，豈得受生？生即流動，何名常寂？
問：上何得云生常寂光土？
答：果報土有邊論，生發慧見真，真即不生，即是不生生義也。
問：若不生生，亦應云不常常。
答：亦如是并。所以者何？究竟常寂即是不生，不生四十一地，分居常寂即是不生生、不常常也。
第六、明四土說教不同，即為四意：一、明染凈土說教不同；二、明有余土說教不同；三、明果報無障礙土說不同；四、明常寂光國說不同。
一、明染凈土說教不同者，凡圣、同居土既有二種：一、穢；二、凈。一、穢土者，五濁障重，而根有利鈍，利根感頓教大乘，譬如日出前照高山。若鈍根五濁障重，即開三藏方等大品，方便調伏於法華、涅盤，始聞圓教，見佛性，開秘密藏也。二、凈土者，若如華光凈土，雖非惡世，以本愿故，說三乘法，此亦得有頓漸之教也。
問：凈亦得開漸者，香積菩薩何故驚怪也道是因緣，善惡之境即是凡圣同居之土。所以者何？觀此善惡，所觀惡心即是穢土，所觀善心即是凈土。若了因緣之法虛假，或析法入空，體法入空，觀第一義。第一義境即是有余土也。知空非空，不以空為證，亦知中道非因非果，而因而果，皆無定性。若了因果無障者，即是果報無障礙土也。雖復空假方便入出之殊，而無明心之源即佛性。若知，皆入一毛道。
第八、用佛國義釋此經者，即為三意：一、通序分；二、通正說；三、釋流通。一、通序分者，如來合蓋現土，此瑞正是表說佛國，故寶積述嘆云：今奉世尊此微蓋，於中現我三千界。寶積深知合蓋欲說凈土，故稱嘆竟，即請問佛國因果，敘述現瑞正意，表欲說佛國也。
二、明通正說者，即有三分經文：一、室外；二、室內；三、出室。
一、通室外者，三品半文。寶積請說佛國因果，如來答佛國因果，故佛足指案地，現於凈土，令諸眾生得大乘益，復土如故，求聲聞人得小乘益也。若不解佛國依報之義，豈識此一品經文之玄旨也？次通者，為國王長者說，析體兩種觀門，勸求佛果。正因若成，依因則具。諸國王長者，界內結業未斷，得生同居凈國；界內結業若斷，則生有余土。若成佛時，則二種眾生來生其國。次通，呵十大弟子、五百羅漢，意在斷界外緣集。若至法華，斷別惑，即生果報國。後成佛時，三種眾生來生其國。次通，呵四大菩薩及八千菩薩，若斷無明法界煩惱，即生常寂光土。後成究竟妙覺佛時，一種眾生生其國也。
二、通室內六品經文者，文殊問病，入毗耶離城，凈名即現室空，云以十方諸佛國土空，故現室空也。此豈非正表顯佛國義，符成如來說佛國也。次通，現須彌入芥等不思議事，皆是佛國依報自在無礙也。次通，天女住室十有二年，即是同凈名在常寂國，正是助顯佛國，故云十方諸佛凈土常現此室。次通者，行於非道，通達佛道，即是於不凈國顯現一切諸凈國也。故凈名說偈云：雖知諸佛國，及以眾生空，而常修凈土，教化諸群生。次通，諸菩薩各說入不二法門者，欲破前二土無明，入果報土，住常寂光土也。次，此室現眾香之凈國，對娑婆穢土，即是證成室內五品，符成佛說菩薩凈穢兩國。
三、通出室兩品經文者，，凈名掌擎大眾還庵羅園，佛對阿難廣說種種佛土，復宗明義，若不精解，此品經文何由可別？次、通，即是室外現土，證成如來說種種土，其義分明，聞經得道，倍於前也。
三、明用佛國，釋流通兩品者，，天帝發誓傳經，如來印可，正為流通不思議解脫之體，佛國因果之宗也。即是如來付囑彌勒及阿難等，流通不思議解脫法門及上來所明佛國因果，令使不絕也。
品，第四、釋品者之初，現瑞不同，序述各異，有所表發，異故，故云別序也。
問：何故有此通、別兩序不同？
答：具如前解，一切眾經名題，必具通、別，今因別名則有別通別、理通別，因此故得有通、別兩序義。
問：若以通、別兩序從別通兩名出者，立名則前別，後通為序，何得前通後別耶？
答：立名之便，應前別後通；為序之便，應前通後別。復次，一途明義亦前別後通。所以者何？如現瑞，由藉是昔說經之前，如是等六義，乃是如來將入涅盤，方說此語。故知在後經前序，正為發起現在弟子信心，經後序，為令未來弟子生信。
問：若爾，佛在世，經前未有序，不名經也。
答：別序前雖未說六義，佛說法時，以自具有，得名經也。
三、明約觀心，對通、別兩序者，心即是通，觀即是別。因此，心觀成就一切佛法，故觀心即入道之初門由藉也。
問：若爾，以觀心是入道筌，為通、別兩序義者，豈不顛倒耶？
答：立名之便，故言觀心，修行之便，即是心觀，此類前事義理釋然。
問：前者玄義處處明觀心，已恐不可入文，復爾將不壞亂經教耶？
答：說經教者，本為教人入道。懷道之賢，觸處觀行，豈有尋求圣典而不觀行者乎？但巧說得宜，非止無損文義，兼得觀慧分別，豈致壞亂之咎也？