大師不知何許人也，五季梁時，見於明州奉化縣，蹙頞皤腹，形裁腲脮，世莫知其族氏名字，常自稱契此。若長汀子布袋和尚，則以人之所見稱也。日夕寢食無常處，而岳林寺則其所歸宿云。每以錫杖布袋自隨，且有十八小兒謹逐之，然亦不知小兒何從來也。
行聚落田野間，見醯醢魚葅物，輒乞八者難得樣，
智慧解安排，千中無一匠，
四門四果生，十方盡供養。
吾有一軀佛，世人皆不識，
不塑亦不裝，不雕亦不刻，
無一滴灰泥，無一點彩色，
人畫畫不成，賊偷偷不得，
體相本自然，清凈非拂拭，
雖然是一軀，分身千百億。
又有偈曰：
一鉢千家飯，孤身萬里游，
青目睹人少，問路白云頭。
梁貞明三年丙子三月，師將示滅，於岳林寺東廊下端坐磐石，而說偈曰：
彌勒真彌勒，分身千百億，
時時示時人，時人自不識。
偈畢安然而化。其後復現于他州，亦負布袋而行，四眾競圖其像。