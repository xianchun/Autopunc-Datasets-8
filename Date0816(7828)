毛詩序：擊鼓，怨州吁也。衞州吁用兵暴亂，使公孫文仲將而平陳與宋，國人怨其勇而無禮也。
擊鼓擊鼓其鏜，踴躍用兵，土國城漕，我獨南行。從孫子仲，平陳與宋，不我以歸，憂心有忡。爰居爰處，爰喪其馬，于以求之，于林之下。死生契闊，與子成說，執子之手，與子偕老。于嗟闊兮，不我活兮，于嗟洵兮，不我信兮。
擊鼓，五章，章四句。