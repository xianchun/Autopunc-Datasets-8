昔軒轅之台，表於大荒之野，靈光之殿，存乎曲阜之鄉。然皆起滅不停，苦空無我。遺風餘跡，尚或可觀。況佛刹淨居，金剛福地，百靈之所翊衛，萬善之所扶持。宜其逾億劫以永存，曆三災而彌固者也。
龍泉寺者，晉鹹康二年縣民王陽及虞宏實等之所建立。二人以宿植之良因，修未來之勝果。爰舍淨財，興斯福事。雖宏壯未極，而嚴淨有餘。其地勢則憑峻嶺以為墉，縈長江其如帶。乃於形勝之所，式建方墳，背巘麵流，亭然孤立。譬昆峰之望坳澤，若圓嶠之泛滄溟，棲真之致，莫與為儔。道場之建，於茲二百年矣！值梁室板蕩，大盜潛移，四海沸騰，九夷交亂。其壯騎之所憑陵。戎馬之所藺轢，燎原草，邑無遺噍。玉堂金穴，餘構莫存，甲第高門，尺椽皆盡。浙河之左，尤鍾其弊。於時禹川殷阜，舉袂成帷，雲棟繡欞，雕甍綺閣，皆夷漫滌蕩，萬不一存。潤屋為墟，曝骸如莽。家靡餘爨，路無行跡。唯此伽藍，嶷然不動，清梵夜響，和鈴旦揚，行人宴嘿，風塵無警。或有履鋒介士，彎弧劍客，莫不釋戈免胄，望崖頂禮。豈非慈善幽讚，功德冥符，能伏獯戎，善和怨適。斯固三寶之力，不可思議。
但自創立以來，多曆年所，時經理亂，道或汙隆。冬室夏堂，亟多頹毀，禪思或擾，分衛罕周。乃有清信士女若干人，鹹撤布帛，隨時喜舍。步影揵捶，資待無缺，有仁祠焉，有淨眾焉。藉四部之護持，起十方之回向，低頭合掌，並趣菩提；彈指散花，皆成妙道。然佛法難逢，人身易失。傳火交謝，念念不留；閱水成川，滔滔莫反。寧可宴安巢幕，甘寢積薪，沉溺蓋纏，不求解脫，實宜共出愛網，仝護法城。修福不捐，至誠必感，大悲汲引，義非虛說。庶憑願力，俱證道場。是用鏤之金石，鹹題姓字，貽諸不朽。乃作銘曰：
正教既隱，像法斯備。柰苑祇林，香城金地。鳥跋連屬，雞飛相次。像設閑安，斯為佛事。乃建靈塔，傃江之泳。棟宇既修，雕龕斯整。負岩麵壑，棲雲倒景。澹爾智流，嶷焉仁靖。方丈淨室，四柱寶台。運遷時謝，日往月來。桂棟或朽，蘭橑將摧。珠幡掩色，寶網凝埃。篤矣清信，共宏利益。或舍衣裘，鹹傾粟帛。造新葺故，呈材獻石。地擬金繩，供同香積。世諦虛假，色相非真。淒托毒樹，回環苦輪。惟我淨域，出要良津。勝業可久，暉光日新。
原夫贍部神州，薩訶妙境。代應賢劫，成芥子而滿由旬；時現聖雄，喻曇花而實希有。騰妙雲而潤三卉，就微塵數之人天；振法鼓而揚一音，徹恒沙量之佛土。惜或彼王舍城內，或不見不聞。喜夫我皇唐國中，得總持總集。玉毫金彩，具真儀而畢歸；華簡花編，窮秘藏而鹹造。仍使梵宮妙智，變現宰官；帝室仙苗，化成藩牧。有正議大夫行衛州別駕李諱溫，地靈天係，應半千而獨高；玉樹瓊枝，紹得一而孤秀。器侔台鉉，德並阿衡，化勝解刀，勢逾展驥。壓黃河北岸，欲千里浮清；鎮太行東隅，使百城安肅。行君子之道，四聖論克從；用養人之德，三賢謨勿爽。觀好以悅，若流杜母之慈；矜孤湣窮，如遺邵父之愛。縣令朝請大夫韋諱允，衝鬥奇光，早聞博識，連城重價，速就明時。斷錯節而奸盜除，制文錦而儒雅服。潘河陽之詞采，著述在於多閒；薑灌壇之嚴疾暴避於他境。不下堂而人自理，豈獨宓齊？飭高國而祥欲棲，不孤王阜。縣尉宣德郎盧節，明如冰鏡，直類絲繩。諤諤當官，賢於舍；訚訚理事，果似仲由。妙稱比乎終童，可畏甚乎顏子。鹹以曆任共於惟衛，應授疾於星奔；州縣帶於康莊，晨夕佇於天命。於茲述職，不易其人，非夫富贍若山，智慧如海，孰能預於斯矣！
宇宙之外，有聖人焉，乘時而來，知變而逝。道不可以終喪，故授之以像，是以聖人之體見乎舍利，聖人之容見乎廟，聖人之尊嚴見於塔。三者廣大悉備，聖人之化業存矣！曰：鹿泉信士畢瑜、張成，道心之攉焉者也。歸戒是與，聲塵若棄，高尚淨名之事，欽惟睿覺之風，悉心勵行，屬意遐遠。乃聚其族而令其家曰：金玉束帛，吾知之矣，適足以馳慮喪神，不可以經綸界劫。吾將底崇妙事，丕建靈塔。百歲之後，良無間然。爾其念哉！於是子孫咸跪悅敬諾，乃謀奧勝，卜華敞，周爰諮度，遂定於本願之伽藍焉。既其徇名山，采貞石，肅志潔慮，以精以析，旬有五日，果獲真美。暉山韞玉，渥靈含潤，既蹶既發，粲然可觀。軸而推之，雷奔穀響，千唱百和，不植地而致焉。乃鑿□璞之□□而礱之，濁澤精密，不瑕不磷。審高下，明廣輪，疊而成階，積以曾峻，疌嶪峰起，嵯峨山盤，周際吻合，閑不容髮，儼若地湧，鬱猶渾成，巋哉實荒劫之宏鎮也！
初真策之設也，思厥舍利，罔知所請，乃誠克念，匪皇底寧，斯無所有送釋惠起所致者，廿有四粒以屬焉。既獲厥心，豁若符契，非夫靈聖默運，其孰能與於此乎？乃考彝範，本元儀，黃金其棺，白銀其槨。周以石篋，襯以琉璃，香物萬選，名花數百，既散既屬，封之掩之，堅林之事，宛然斯在。令范陽盧公字從運，夫人滎陽鄭氏，慨大師之永往，仰勝會而興懷，雨泣輸誠，大舍服玩。士女千萬，徘徊獻心，延慕金容，覬全身而樹多福者，信亦繁矣！因斯而觀，則耳目之外，界趣之中，密逾周旋，崇禧致遠者，又惡可得其源倪哉！□□□四博鑿華龕，製金容，廣良業，厥有砥信。昌言左右，維南有佛，實維慈氏。畢公所立，崇願將來，冀其下生，北面而事。爰有淨邑長老王□□□五十二人，欽若神界，洗心安養，清修其本，式建彌陀，乃西其居，以正厥位。太原胡仙經彌勒於北，所以發其蒙也。高尼明惠設能仁於東，所以昭其本也。四子各以其志，競心方面，雕粹渥飾，有休有倫，底綏四方，奸魔自喪，蕩蕩幻境，居然化淳。嗟乎！不睹於茲，安知天地大寶之所在也。
先是故寺主振法師，故都維那知愻法師，桑門之道勝也。寺主僧希名、都維那僧惠仙、上坐僧惠超、威儀僧道光法師、僧智秀律師、□道瑗律師、僧湛寂、前上坐頭陀僧道解，乃起合寺諸釋鄉城長幼及篤信麹客良等，為國建釋迦石像於北殿，其高二丈有八尺，開鑿啟發，其功甚廣。亦既構立，崇崇嶷然，煥乎金光。寂矣神峙，紺目海視，玉豪山轉，眾美繁衍，熊熊鏡天，瑰壯偉麗，城巾所絕。左藥王，右藥王，其高廿有五尺，二者蓋前丞王務光、張成之所造也。渥彩曜靈，光相暉炳，峨峨抑抑，信生人之真救焉！夫惟王公，博孝之君子也。母氏聖善，卒於茲邑。銜恤在疚，莫知所從。以為俎豆牲牢，不足以光讚營魄，乃樹斯妙業，以展寒泉之心。相此則寶林德水之必然也。自有唐開元八年繕理畢，經始於今廿有五載。是時碑既未備，而振愻俱歿，王公又徙職於壽陽。法門智秀，有恒其德，仰茲廣業，追惟聚散，恐歲月浸遠，元由蔑聞，越九年作噩歲春仲聖，乃與前塔合而為頌。宣之豐石，以存萬古，其詞曰：
巋哉靈塔，既□其崇。舍利內德，光輝外融。
四德既位，萬德咸豐。作鎮荒劫，皇哉覺風，
崒彼曾廟，有靈其嶷。擢擢皇皇，紫金維色。
法雲亞聖，左右翼翼。既清昏波，與時偕極。
真源淳淳，合變而身。矧茲像設，又倍遺塵。
不有轍跡，孰知所臻？勒銘金石，作鎮天人。