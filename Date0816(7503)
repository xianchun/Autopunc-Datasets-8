迦葉聆箏起舞，淵明聞鐘皺眉，息耕斗室危坐，半窗凍日熙熙。
碧玉溪頭黃葉村，不聞花鳥到籬門。憨眠似覺底時節，山月半規新吐痕。
雨岳頂，今已遍神州。
水肅蒼林晚，寒生玉井秋。圓蒲冷相對，時與話峰頭。
堂上新生虎面貍，千金許我不應移。家寒故是無偷鼠，要見翻身上樹時。
衲僧肘後個靈符，誰管從前有與無？片板不能擔到底，又來依樣盡血淋漓，鐵作心肝也皺眉。入得門來翻死欵，不庵未必肯饒伊。
吉祥大士舍全身，要使迷途脫苦輪。無奈眾生難教化，天堂地獄又重新。
執晝蘊丘壑，冥機未策勳。瓦匜消古篆，石榻伴歸云。
勝事知如許，余生無所聞。燈花冷相笑，何可補毫分？
半怯春寒病未蘇，出門無力為三呼。諸方辣手如靈驗，秋晚應歸捋虎須。
一味清寒骨拄皮，且無心力去扶犁。江湖盡盡有閑地，況是春風草長時。
萬物自全璧，蒙莊安可齊？月高松影細，風急雁行低。
誰把丹青入？難將竹帛題。寒山應笑我，攜手隔云泥。
世事亂如麻，情人未到家。連延深院雨，滴碎後庭花。
舊話幾時別？音書未有涯。暝煙將四合，何處起胡笳？
揀芽芳字出山南，真味那容取次參？曾向松根烹瀑雪，至今齒頰尚余甘。
海鳳飛來不敢棲，舊條新刺利如錐。茫茫出得出不得，只許身到者知。
旌幢天外見，縹緲谷中來。望重草先偃，山靈云自開。
柄拂清埃。勳業凌煙上，難教隱釣臺。
暖風雀舌鬧芳叢，出焙封題獻至公。梅麓自來調鼎手，暫時勺水聽松風。
紙燈吹滅尚迂回，直至如今心未灰。臺石蘚花將半蝕，不知焚鈔復誰來？
孤蹤抹過海門東，吳越溪山幾萬重。一拜起來還一拜，不知何處見圓通？
別我芝喦舊主情，松堂月冷露華清。古桐高佩知何處？會聽百灘流水聲。
海上多幽蹟，尋碑始得名。仙成丹竈冷，霞暖地花生。
有鶴久不死，見人長欲鳴。壇西羽衣子，知我不虛行。
良宵桂月耿中庭，蛩在青莎葉底鳴。別我寸心如寸鐵，不知南國幾多程？
對文箋釋通人到，破句分科作者難。不見澧陽焚鈔者，棒頭拈出尚寒酸。
疏疏綠影釀寒清，高節虛心久得名。不見月明流水處，好風時引鳳雛聲。
蛟龍窟宅初無底，神禹難窮淺與深。好把凝流消息子，沛然為雨活叢林。
梅影稀疏蘭葉香，吳中水草越中行。荒田觸目無人揀，欵欵歸來帶月耕。
鏈實而食，擇木而棲。靈靈自晦，物物難齊。秋歛巢虛睡穩，夢破月印清溪。
雨過天風靜，波光似鑄成。不須頻監照，妍丑自分明。
煙暖溪頭草正肥，盡教牛飽臥晴曦。卷桐又入深深塢，吹盡春風不自知。
菰蒲葉冷暮天低，斷岸舟橫水四圍。秪有一竿湘楚竹，未嘗容易下漁磯。
當頭一諾未為親，大道難將語默分。不聽晚風江上笛，一聲吹破碧天云。
明明不可銘，斷續復誰聽？海上有癡絕，山中無白丁。
天風生寂籟，霜月下寒汀。子去忘幽討，重喦猶未扃。
鉆仰無門靡不通，靜如古井監秋容。樂天自得道中術，時引清風吹萬松。
音旨雙消不可聞，卷衣南去與誰論？龍湫水澀石橋滑，得路應敲尊者門。
枝巧作蟠，鱗鱗鬣鬣自生寒。臥間不致為妖去，只就濤聲起處看。
露激風摶岸草秋，攬衣何處上蘭舟？無方始是知方者，莫傚支師泥沃洲。
開窗種修竹，鑿石構方池。良夜月來此，勞生幾個知？
颼颼崖溜靜邊聞，到此仙凡咫尺分。鶴駕朝真何日返？洞門終日鎖寒云。
儒釋同科到者稀，道融冰雪監精微。和平堂上公余坐，靜看寒云片片歸。
發揮多古跡，優彼色絲辭。逸少觀鵝處，元暉縱墨時。
室虛蛟自觸，神久樹生悲。得處何機感，尋披當爾思。
守得烏薪暖氣回，夜深寒重易成灰。因思百丈重挑撥，轉使溈山眼不開。
不將一字顯今宗，隨處溪山老眼中。想見金華舊知己，未容明月照歸篷。
西蜀言道士昔同夏岳山，三十年後著僧伽梨衣，復會于雙林不拜星壇不步虛，裂冠來下死工夫。地爐深處燒紅葉，曾記三生舊話無。
濬發靈機口角邊，斷崖飛瀑逼人寒。若言列祖有傳受，迦葉無因倒剎竿。
淵默雷聲善發機，鈍根難下頂門椎。青霜黃葉壓窮野，急急歸來見隱之。
稽首如來種，悲生末世中。枝枝成小果，葉葉現神通。
海月分清影，天香逐曉風。愿惟迷己者，睹此出樊籠。
雨化仁陶德愈馨，如春物物自生成。昔年秀水曾觀政，卻與鄞江一樣清。
石床久矣臥云林，六十銀絲兩鬢侵。海上浮盃心已息，掬溪容我竊棠陰。
遠引高蹤繼覆盆，一龕枯寂是前身。秀峰影閑揩眼，見盡深云未到人。
祖意明明在爾躬，視之不見用無窮。擬心更欲重提掇，一片驚秋葉墮空。
良遂曾敲麻谷門，不相謾處主賓分。子來親見虛堂叟，兩耳垂肩坐白云。
肅然凝目引秋光，帆過東溟白鳥行。不即不離雖自肯，海山誰為說經王？
舉息冥方所，徒稱宋地僧。百年應自擲，一飯若為憑？
山鵲，煙消露石棱。分甘云水共，終日任騰騰。
居常多不器，情謂盡方知。有眼掛空壁，無心合祖師。
衲穿隨手補，客至下階遲。或問虛堂叟，殷懃說向伊。
鼠入錢筒伎已窮，十年蹤跡眼頭空。如今又問平田路，山舍半吹黃葉風。
面壁風規久寂寥，兒孫旋旋立新條。不知斷臂緣何事，血灑空庭雪未消。
峰從險處自孤起，石到虎邊飛冽泉。門戶既難子宜去，莫辭深雪立庭前。
身墮虛空如夢覺，萬機截斷任天真。單單留得娘生口，個事如何說向人？
龍猛因緣會北齋，轟轟南岳到荊溪。宏綱若謂無人舉，誰聽孤猿月下啼？
覺體如如不變時，能驅萬象入毫厘。毘耶城無人識，一默雷轟只自知。
祖擔終難荷，喦棲盡可攀。愛閑嫌日短，遇興不知還。
谷嘯風搏虎，窗明月啟關。余生無異念，贏得放疏頑。
難兄難弟未全知，毒種從來眼戴眉。若到鄞江有云處，九峰寒碧鎖清池。
竹池清云屋深，萬機冥合道人心。有門不是無人到，自是靈蹤不可尋。
聲前未舉已先知，曾用輸機陷國師。險處與誰分勝負？蘋花汀草暗相宜。
笠秋行過海邊。沙上有人搏律虎，謂言經鈔未曾詮。
白鳥明邊秋思遠，逢人未話齒先寒。他年祖室爭頭角，云外歸來略借看。
故山臨汝夢秋江，況是蛩吟月到窗。不住京華南蕩寺，法身歸去問枯椿。
依依遠勢接云根，有路何曾氣急人？澤廣既知藏不得，異花靈草自生春。
風帽云巾歷所期，問津何似到家時？曲闌半倚垂楊外，潮落潮生秪自知。
幾度忘言話克賓，叢林音響許誰聞？海山秋夜對孤月，應記北高峰頂云。
一枝蒼玉寄宵人，遠勝邛州九節紋。添得老來山水興，指空敲石看飛云。
罵詈瞿曇說脫空，年來分外惡情悰。吳山越水相逢著，放出蟭螟咬大蟲。
地窄天寬古所聞，誅茅分得半溪云。有時夢覺蘿窗底，懶聽前峰鹿叫群。
惠理呼猿日，葛仙成道時。地勝人難到，去來誰得知？
誠信之言是道根，出門句子要區分。溪山到眼知慚愧，莫學叢林飽見聞。
方廣靈蹤為絕概，到者紛紛殊不會。亂云深處著禪庵，狐猿啼在蘿窗外。
卷衣東去淚沾巾，蘭谷風香二月春。天地豁空舒笑眼，不知誰是報親人？
光鋩曾不著纖埃，拂拭磨礱心已灰。秋夜不禁猿嘯月，與誰同上妙高臺？
誰知三隱寂寥中？因話尋盟別鷲峰。相送當門有修竹，為君葉葉起清風。
對蒲方話蘿窗底，又握山藤破曉煙。領取桐江到家句，子規啼在月明前。
銷鑠精微復見人，青鞋蹈破幾重云。鷲峰孤頂來辭我，秪有秋光可共分。
秪為到頭乾不盡，縱饒見火亦難吹。年來歲往消磨去，不許春風管帶伊。
天籟發中靜，峰高遠出云。有來非眼聽，無處足心聞。
蒲冷禪衣弊，窗虛月影分。大功終不宰，縱爾自云云。
秋竿倚石臺，沙鳥暗相猜。一草有時動，幾朝魚不來。
妙處未形三寸舌，神眸一爍更無余。季咸退舍許負死，湖海識人方見渠。
山根旋縛尖頭屋，溪上新開數畝田。老矣不能重展手，倚筇凝目送寒煙。
洞然非洞亦非盤，個有神唯解看。未啟口前先應諾，聽時莫被耳根謾。
蜃江來訪竺山春，貴爾尋師已得人。莫學橫趨未歸客，至今塵土滿衣巾。
一梁對一柱，綽綽自橫陳。誰擬復誰即？溫然無故新。
千年苔樹不成春，誰信幽香似玉魂？霽雪滿林無月曬，點燈吹角做黃昏。
蹤跡渾如漾綠漪，畫橈曾不近漁磯。有時夢落秋江去，短笛橫吹載月歸。
靈跡宣符豈易量？故應祥彩發天藏。真風不逐三韓去，直至如今草木香。
劫空田地自由身，眼綻無心典竺墳。探討正音誰可擬？調高終是遏行云。
歷盡風霜貌不枯，髑髏前下死工夫。檮林句子千鈞重，江上歸來記得無？
郊郊寒翠濕癡云，暗剪水花巧著春。多話風前初重竹，可思深夜立庭人。
鷲嶺心旌動，池邊影漸疏。一生無定力，七十尚移居。
細雨灑松塢，涼風挽竹輿。白云相望處，局蹐自渠渠。
來拜東山祖，峰高日未央。遐瞻心已足，右繞興何長？
啼鳥驚人去，飛花過水香。西河牙爪在，曾不媿汾陽。
祖師靈骨見應難，霹靂聲中過別山。父子秪緣機不密，翻成千古是非關。
性本無宗夢亦非，萬機難透一真機。有時暗與乾坤合，笑看春花秋葉飛。
一發千鈞適此時，風前無語皺雙眉。松源正脈將枯竭，濬發靈源復是誰？
南宗北祖爭衣處，雨洗風磨石尚新。靈跡豈知千載後，叢林猶有昔時人？
黃秫爛舂如切玉，醉人風味忍沾唇。火爐頭話煩君舉，莫作粘牙綴齒人。
適意多云水，尋幽訪所知。曾於竺峰下，會見寶溪時。
巧理數莖發，清分兩點眉。忽忘心手處，何謂不如斯？
一年田地熟，賦外樂天真。便不打鼓笛，也是太平人。
葉深煙氣暖，粳軟骨毛香。巢許垂清節，臨流不爾忘。
相逢道人漆雙瞳，衣衫零落迎秋風。甘將百骸作泥土，冷笑萬事如展蓬。
當今祖道薄如紙，瓦缶雷鳴鬧人耳。正音卻作一線懸，兩手枕胸淚如洗。
行行不惜兩莖眉，魔宮虎穴俱探窺。山窮橋斷始得路，伎倆盡時方見伊。
稽首毘耶金粟身，靜中多見鬧中人。卻將不二門頭事，時與虛空細講論。
祝融峰下燒紅葉，應夢山中看白云。足跡未教容易見，誰知天外有人聞？
木葉辭柯霜氣清，虎頭戴角出禪扃。東西南北無人處，急急歸來話此情。
不住復新新，來從幻里真。舊髯皆變白，老眼尚精神。
世事終難監，菱花亦有塵。東風原上草，不覺又生春。
心鏡頻磨發漸斑，照臨今古未嘗閑。已知所得離文字，此去禪棲必有山。
三呼檮下愧靈襟，湖海叢林已遍尋。忘卻飛猿舊時路，到頭曾不厭初心。
靈山禪起未溫席，卻問潮陽過海舡。咨省壽堂春日靜，究心應記白云邊。
空喦為屋薜蘿門，天巧渾無斧鑿痕。花鳥不來云自合，豎拳消息與誰論？
每思槌拂恨難酬，孤嶼尋歸月正秋。堂上若呈圓相去，乃師應錯罵雙檮。
十年來往浙東西，捱得頭荒露伏犀。因話編蒲米山老，不禁秋夜聽莎雞。
海涵山育氣如春，內相聲華中外聞。綱紀禁庭天寵密，金璫長染御爐熏。
叢林荒落水云寒，風味辛酸話轉難。隱隱一枝天外去，不知何地擇人安？
巖桂初飄好問津，軟風輕結露華新。諸方不用多招手，自有尋香逐臭人。
春人長淮野燒青，六朝遣事鏡中明。臨崖細剝苔紋看，太半無人知姓名。
一會靈山已七年，寸心如鐵鼻遼天。無端歸去思前事，話到柯消石也穿。
不游文苑入只園，芻草風香春正妍。要識根莖來處遠，葛仙丹井冷云邊。
曾向殊方典竺墳，叢林有志張吾軍。天寒歲晚重尋舊，莫負青鞋蹈凍云。
竇深惟古雪，霄岸列危巒。到者難披頂，尋師多賣單。
無時云氣重，長帶瀑聲寒。挨得入門句，歸來似我看。
湖面春歸物理明，水花無數點青萍。因行若訪和庵主，未必孤蹤在二靈。
索索青鞋蹈曉霜，逢人屈指問諸方。有無探討歸來日，糞火堆邊話短長。
風高木落雁山秋，鞭起無依穴鼻牛。村草步頭攔不住，大方隨處有良疇。
休未休。蒲葉半凋秋著岸，子歸無口笑巖頭。
袖深藏傳老槌。敲磕諸方應未已，眼頭乖角少人知。
斷來妙喜針鋒上，塞破虛空不礙空。昔日維摩今社友，相逢個個有神通。
隱隱孤帆絕海來，虛空消殞鐵山摧。大唐國無知識，己眼當從何處開？
識得祖師端的意，迢迢千里扣知音。當機一喝忘情謂，歸興猶如虎出林。
露葉蕭蕭月滿庭，秋來多夢老人星。海山印渚知吾處，終不深云獨掩扃。
流菜非深隱，那堪復故山？未能忘影跡，終是礙人間。
白發吟邊短，清燈話閑。江湖有新夢，何日出松關？
地作雷鳴。子胥此去休煩惱，百谷來朝一樣清。
妙旨惟從句外求，白云先見室中籌。海山深處多麟鳳，此去橫經一網收。
正席云山萬象回，道人毒眼為誰開？呼童放竹澆花外，修整茶爐待客來。
行必有師，進之以禮。昭昭君子心，對面風波起。
春水綠浮影，山光瀉入懷。因思善牧者，隨分納些些。
出則無心應有聲，眇然天地亦難銘。可中別有通神處，見說年來分外靈。
入石入木知分數，古篆今篆攻豈難？秪因雕巧失真體，不見全文在世間。
眾技爾為得，養生何所親？篋中三寸鐵，云外一閑身。
黑白已無幾，修治轉失真。畏寒宜少伐，未愧舀溪人。
懶光栽花傍竹籬，旋收巖葉毳寒衣。不知陵谷幾遷變，時見斷云相逐歸。
清客蒼官會此君，歲寒不減舊精神。有時品字論交態，各有豐標遠襲人。
剪木依山巧鑿池，已知寫影到人稀。一奩寒玉坐來久，但見雙雙白鳥飛。
水面綠盤擎雨出，臨風幾度倚闌干。不知暖氣有多少，老子年年得御寒。
契翁來作濟人舟，兩岸青山浸碧流。舞棹舷歌不到處，知心惟有老巖頭。
漪漪遠水漾明邊，沙鷺風晴刷羽翰。借使輞川收拾得，江湖莫作畫圖看。
寄傲知何所？行藏匪一軒。究心無別旨，鳴道有來源。
未話先通理，聲詩不在言。相期湖上寺，執手聽啼猿。
源脈滔滔古岸頭，往來終是礙行舟。無風激起千尋浪，到海方知是逆流。
師道嚴明善應酬，石橋過了問龍湫。一花一草人皆見，是子知機獨點頭。
當年濟北辭黃檗，索火之機屈未伸。今日子孫開活眼，老南元是讀書人。
出門溪葉亂紛紛，欲去重尋舊主人。碓下莫辭腰石冷，古菱花綻不干春。
池面溶溶水照空，春風花影落青銅。倚欄擬作機頭看，已墮阿師圈中。
松枯石老凍云垂，到此虛空漸覺低。腳力盡時清興遠，與誰攜手上天梯？
黑風袞袞六花輕，天列陰崖勢欲傾。到此只知膚粟冷，夜深誰聽瀑泉聲？
芳心塵外潔，道韻雪中香。自是神仙骨，何勞更洗？
毫端不及處，精神殊可掬。靡靡聽談玄，六月添重服。
怒勢自驚殊莫擬，靜心人見骨毛寒。平生一對風波眼，今日晴窗不忍看。
純去自忘牧，青蓑柳影中。不湌櫻外草，知是幾春風。
尋常忘物我，渾不涉希夷。夢落秋壇冷，從教斗柄移。
霜墮群林空，一嘯千巖靜。耿耿殊有情，勞生發深省。
抱子攀危條，清興在高遠。一點鍾愛心，業風吹不斷。
沙嘴坡頭，枯荷影里，清興忽來，一息千里。
蒲葉吹秋，水天漠漠，歛影肅心，意不在啄。