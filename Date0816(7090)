爾時，世尊告光明遍照高貴德王菩薩摩訶薩言：善男子！若有菩薩摩訶薩修行如是大涅盤經，得十事功德，不與聲聞、辟支佛共，不可思議，聞者驚怪，非內、非外，非難、非易，非相、非非相，非是世法，無有相貌，世間所無。何等為十？一者有五。何等為五？一者、所不聞者而能得聞；二者、聞已能為利益；三者、能斷疑惑之心；四者、慧心正直無曲；五者、能知如來密藏。是為五事。
何等不聞而能得聞？所謂甚深微密之藏。一切眾生悉有佛性，佛、法、眾僧無有差別，三寶性相常樂我凈，一切諸佛無有畢竟入涅盤者，常住無變。如來涅盤非有、非無，非有為、非無為，非有漏、非無漏，非色、非不色，非名、非不名，非相、非不相，非有、非不有，非物、非不物，非因、非果，非待、非不待，非明、非闇，非出、非不出，非常、非不常，非斷、非不斷，非始、非終，非過去、非未來、非現在，非陰、非不陰，非入、非不入，非界、非不界，非十二因緣、非不十二因緣。如是等法，甚深微密，昔所不聞而能得聞。復有不聞，所謂一切外道經書、四毗陀論、毗伽羅論、衛世師論、迦毗羅論，一切咒術、醫方、伎藝、日月博蝕、星宿運變、圖書讖記如是等經，初未曾聞秘密之義，今於此經而得知之。復有十一部經，除毗佛略，亦無如是深密之義，今因此經而得知之。善男子！是名不聞而能得聞。
聞已利益者，若能聽受是大涅盤經，悉能具知一切方等大乘經典甚深義味。譬如男女於明凈鏡見其色像，了了分明。大涅盤鏡亦復如是，菩薩執之，悉得明見大乘經典甚深之義。亦如有人在闇室中執大炬火，悉見諸物。大涅盤炬亦復如是，菩薩執之，得見大乘深奧之義。亦如日出，有千光明，悉能照了諸山幽闇，令一切人遠見諸物。是大涅盤清凈慧日亦復如是，照了大乘深邃之處，令二乘人遠見佛道。所以者何？以能聽受是大涅盤微妙經典故。
善男子！若有菩薩摩訶薩聽受如是大涅盤經，得知一切諸法名字，若能書寫、讀誦通利、為他廣說、思惟其義，則知一切諸法義理。善男子！其聽受者唯知名字，不知其義；若能書寫、受持、讀誦、為他廣說、思惟其義，則能知義。
復次，善男子！聽是經者聞有佛性，未能得見；書寫、讀誦、為他廣說、思惟其義，則得見之。聽是經者聞有檀名，未能得見檀波羅蜜；書寫、讀誦、為他廣說、思惟其義，則能得見檀波羅蜜。乃至般若波羅蜜亦復如是。
善男子！菩薩摩訶薩若能聽是大涅盤經，則知法、知義，具二無礙，於諸沙門、婆羅門等，若天、魔、梵，一切世中得無所畏，開示分別十二部經，演說其義，無有差違，不從他聞，而能自知，近於阿耨多羅三藐三菩提。善男子！是名聞已，能為利益。
斷疑心者，疑有二種：一者、疑名；二者、疑義。聽是經者，斷疑名心；思惟義者，斷疑義心。復次，善男子！疑有五種：一者、疑佛定涅盤不？二者、疑佛是常住不？三者、疑佛是真樂不？四者、疑佛是真凈不？五者、疑佛是實我不？聽是經者，疑佛涅盤則得永斷。書寫、讀誦、為他廣說、思惟其義，四疑永斷。
復次，善男子！疑有三種：一、疑聲聞為有為無？二、疑緣覺為有為無？三、疑佛乘為有為無？聽是經者，如是三疑，永滅無余。書寫、讀誦、為他廣說、思惟其義，則能了知一切眾生悉有佛性。
復次，善男子！若有眾生不聞如是大涅盤經，其心多疑，所謂若常、無常，若樂、不樂，若凈、不凈，若我、無我，若命、非命，若眾生、非眾生，若畢竟、不畢竟，若他世、若過世，若有、若無，若苦、若非苦，若集、若非集，若道、若非道，若滅、若非滅，若法、若非法，若善、若非善，若空、若非空。聽是經者，如是諸疑悉得永斷。
復次，善男子！若有不聞如是經者，復有種種眾多疑心，所謂色是我耶？受、想、行、識是我耶？眼能見耶？我能見耶？乃至識能知耶？我能知耶？色受報耶？我受報耶？乃至識受報耶？我受報耶？色至他世耶？我至他世耶？乃至識亦如是。生死之法有始有終耶？無始無終耶？聽是經者，如是等疑亦得永斷。
復有人疑：一闡提人犯四重禁、作五逆罪、謗方等經，如是等輩有佛性耶？無佛性耶？聽是經者，如是等疑悉得永斷。復有人疑：世間有邊耶？世間無邊耶？有十方世界耶？無十方世界耶？聽是經者，如是等疑亦得永斷，是名能斷疑惑之心。
慧心正直無邪曲者，心若有疑，則所見不正，一切凡夫若不得聞是大涅盤微妙經典，所見邪曲，乃至聲聞、辟支佛人所見亦曲。云何名為一切凡夫所見邪曲？於有漏中見常、樂、我、凈；於如來所見無常、苦、不凈、無我，見有眾生、壽命、知見；計非有想非無想處以為涅盤，見自在天有八圣道、有見、斷見。如是等見，名為邪曲。菩薩摩訶薩若得聞是大涅盤經，修行圣行則得斷除如是邪曲。
云何名為聲聞、緣覺邪曲見耶？見於菩薩從兜率下，化乘白象，降神母胎，父名凈飯，母曰摩耶。迦毗羅城處胎滿足十月而生，生未至地，帝釋捧接，難陀龍王及婆難陀吐水而浴，摩尼跋陀大鬼神王執持寶蓋隨後侍立，地神化花以承其足，四方各行滿足七步。到於天廟，令諸天像悉起承迎，阿私陀仙抱持占相；既占相已，生大悲苦，自傷當終，不睹佛興。詣師學書、算計、射御、圖讖、伎藝；處在深宮，六萬婇女娛樂受樂；出城游觀，至迦毗羅園，道見老人，乃至沙門法服而行；還至宮中，見諸婇女形體狀貌猶如枯骨，所有宮殿，塚墓無異。厭惡出家，夜半踰城，至郁陀伽、阿羅邏等大仙人所，聞說識處及非有想非無想處；既聞是已，諦觀是處，是非常、苦、不凈、無我。舍至樹下，具修苦行，滿足六年，知是苦行不能得成阿耨多羅三藐三菩提。爾時，復到阿利跋提河中洗浴，受牧牛女所奉乳糜；受已，轉至菩提樹下，破魔波旬，得成阿耨多羅三藐三菩提。於波羅奈為五比丘初轉法輪，乃至於此拘尸那城入般涅盤。如是等見，是名聲聞、緣覺曲見。
善男子！菩薩摩訶薩聽受如是大涅盤經，悉得斷除如是等見。若能書寫、讀誦通利、為他演說、思惟其義，則得正直無邪曲見。善男子！菩薩摩訶薩修行如是大涅盤經，諦知菩薩無量劫來不從兜率降神母胎，乃至拘尸那城入般涅盤，是名菩薩摩訶薩正直之見。
能知如來深密義者，所謂即是大般涅盤。一切眾生悉有佛性，懺四重禁，除謗法心，盡五逆罪，滅一闡提，然後得成阿耨多羅三藐三菩提，是名甚深秘密之義。復次，善男子！云何復名甚深之義？雖知眾生實無有我，而於未來不失業果；雖知五陰於此滅盡，善惡之業終不敗亡；雖有諸業，不得作者；雖有至處，無有去者；雖有系縛，無受縛者；雖有涅盤，亦無滅者：是名甚深秘密之義。
爾時，光明遍照高貴德王菩薩摩訶薩白佛言：世尊！如我解佛所說聞不聞義，是義不然。何以故？法若有者，便應定有；法若無者，便應定無。無不應生，有不應滅。如其聞者，是則為聞；若不聞者，則為不聞。云何而言聞所不聞？世尊！若不可聞，是為不聞；若已聞者，則更不聞。何以故？已得聞故。云何而言聞所不聞？譬如去者，到則不去，去則不到。亦如生已不生，不生不生；得已不得，不得不得；聞已不聞，不聞不聞亦復如是。世尊！若不聞聞者，一切眾生未有菩提；即應有之，未得涅盤，亦應得之，未見佛性，應見佛性，云何復言十住菩薩雖見佛性，未得明了。世尊！若不聞聞者，如來往昔從誰得聞？若言得聞，何故如來於阿含中復言無師？若不聞不聞，如來得成阿耨多羅三藐三菩提者，一切眾生不聞不聞，亦應得成阿耨多羅三藐三菩提。如來若當不聞如是大涅盤經，見佛性者，一切眾生不聞是經，亦應得見。
世尊！凡是色者，或有可見，或不可見；聲亦如是，或是可聞，或不可聞。是大涅盤非色非聲，云何而言可得見聞？世尊！過去已滅，則不可聞；未來未至，亦不可聞；現在聽時，則不名聞；聞已聲滅，更不可聞。是大涅盤亦非過去、未來、現在。若非三世，則不可說；若不可說，則不可聞，云何而言菩薩修是大涅盤經聞所不聞？
爾時，世尊贊光明遍照高貴德王菩薩摩訶薩言：善哉！善哉！善男子！汝今善知一切諸法如幻、如焰、如乾闥婆城、畫水之跡，亦如泡沫、芭蕉之樹，空無有實；非命、非我，無有苦樂，如十住菩薩之所知見。
時大眾中忽然之頃有大光明，非青見青、非黃見黃、非赤見赤、非白見白、非色見色、非明見明、非見而見。爾時，大眾遇斯光已，身心快樂，譬如比丘入師子王定。爾時，文殊師利菩薩摩訶薩白佛言：世尊！今此光明，誰之所放？爾時，如來默然不說。
迦葉菩薩復問文殊師利：何因緣故，有此光明照於大眾？文殊師利默然不答。
爾時，無邊身菩薩復問迦葉菩薩：今此光明，誰之所有？迦葉菩薩默然不說。
凈住王子菩薩復問無邊身菩薩：何因緣故，是大眾中有此光明？無邊身菩薩默然不說。如是五百菩薩皆亦如是，雖相諮問，然無答者。
爾時，世尊問文殊師利言：文殊師利！何因緣故，是大眾中有此光明？
文殊師利言：世尊！如是光明名為智慧。智慧者，即是常住。常住之法無有因緣，云何佛問何因緣故，有是光明？是光明者，名大涅盤。大涅盤者，則名常住。常住之法不從因緣，云何佛問何因緣故，有是光明？是光明者，即是如來。如來者，即是常住。常住之法不從因緣，云何如來問於因緣？光明者，名大慈大悲。大慈大悲者，名為常住。常住之法不從因緣，云何如來問於因緣？光明者，即是念佛。念佛者，是名常住。常住之法不從因緣，云何如來問於因緣？光明者，即是一切聲聞、緣覺不共之道。聲聞、緣覺不共之道，即名常住。常住之法不從因緣，云何如來問於因緣？世尊！亦有因緣，因滅無明，則得熾然阿耨多羅三藐三菩提燈。
佛言：文殊師利！汝今莫入諸法甚深第一義諦，應以世諦而解說之。
文殊師利言：世尊！於此東方過二十河沙等世界，有佛世界名曰不動，其佛住處縱廣正等，足滿一萬二千由旬；其地七寶，無有土石，平正柔軟，無諸溝坑；其諸樹木四寶所成：金、銀、琉璃及以頗梨；花果茂盛，無時不有。若有眾生聞其花香，身心安樂譬如比丘入第三禪。周匝復有三千大河，其水微妙，八味具足，若有眾生在中浴者，所得喜樂譬如比丘入第二禪。其河多有種種諸花：優鉢羅花、波頭摩花、拘物頭花、分陀利花、香花、大香花、微妙香花、常花、一切眾生無遮護花。其河兩岸亦有眾花，所謂阿提目多伽花、占婆花、波吒羅花、婆師羅花、摩利迦花、大摩利迦花、新摩利迦花、須摩那迦花、由提迦花、檀㝹迦利花、常花、一切眾生無遮護花。底布金沙，有四梯陛時，得四大和合，人功作業，然後乃生，是名未生生。
云何未生未生？
譬如敗種及未遇緣，如是等輩名未生未生。
云何生未生？
如*牙生已，而不增長，是名生未生。
云何生生？
如*牙增長，若生不生，則無增長。如是一切有漏是名外法生生。
琉璃光菩薩摩訶薩白佛言：世尊！有漏之法若有生者，為是常耶？是無常乎？生若是常，有漏之法則無有生；生若無常，則有漏是常。世尊！若生能自生，生無自性；若能生他，以何因緣不生無漏？世尊！若未生時有生者，云何於今乃名為生？若未生時無生者，何故不說虛空為生？
佛言：善哉！善哉！善男子！不生生不可說，生生亦不可說，生不生亦不可說，不生不生亦不可說，生亦不可說，不生亦不可說。有因緣故，亦可得說。云何不生生不可說？不生名為生，云何可說？何以故？以其生故。云何生生不可說？生生故生，生生故不生亦不可說。云何生不生不可說？生即名為生，生不自生，故不可說。云何不生不生不可說？不生者，名為涅盤；涅盤不生，故不可說。何以故？以修道得故。云何生亦不可說？以生無故。云何不生不可說？以有得故。云何有因緣故，亦可得說？十因緣法為生作因，以是義故，亦可得說。
善男子！汝今莫入甚深空定。何以故？大眾鈍故。善男子！有為之法生亦是常，以住無常，生亦無常；住亦是常，以生生故，住亦無常；異亦是常，以法無常，異亦無常；壞亦是常，以本無今有故，壞亦無常。善男子！以性故，生、住、異、壞皆悉是常。念念滅故，不可說常。是大涅盤能斷滅故，故名無常。善男子！有漏之法未生之時已有生性，故生能生；無漏之法本無生性，是故生不能生。如火有本性，遇緣則發。眼有見性，因色、因明、因心故見。眾生生法亦復如是，由本有性，遇業因緣，父母和合，則便有生。
爾時，琉璃光菩薩摩訶薩及八萬四千菩薩摩訶薩聞是法已，踴在虛空，高七多羅樹，恭敬合掌，而白佛言：世尊！我蒙如來殷懃教誨，因大涅盤，始得悟解，聞所不聞，亦令八萬四千菩薩深解諸法不生生等。世尊！我今已解，斷諸疑網，然此會中有一菩薩，名曰無畏，復欲諮稟，唯垂聽許。
爾時，世尊告無畏菩薩：善男子！隨意問難，吾當為汝分別解說。
爾時，無畏菩薩與六萬一本云與八萬四千諸菩薩等，俱從座起，更整衣服，長跪合掌，而白佛言：世尊！此土眾生當造何業而得生彼不動世界？其土菩薩云何而得智慧成就，人中象王有大威德，具修諸行，利智捷疾，聞則能解？
爾時，世尊即說偈言：
不害眾生命，堅持諸禁戒，受佛微妙教，則生不動國。
不奪他人財，常施惠一切，造招提僧坊，則生不動國。
不犯他婦女，自妻不非時，施持戒臥具，則生不動國。
不為自他故，求利及恐怖，慎口不妄語，則生不動國。
莫壞善知識，遠離惡眷屬，口常和合語，則生不動國。
如諸菩薩等，常離於惡口，所說人樂聞，則生不動國。
乃至於戲笑，不說非時語，謹慎常時說，則生不動國。
見他得利養，常生歡喜心，不起嫉妒結，則生不動國。
不惱於眾生，常生於慈心，不生方便惡，則生不動國。
邪見言無施，父母及去來，不起如是見，則生不動國。
曠路作好井，種殖果樹林，常施乞者食，則生不動國。
若於佛法僧，供養一香燈，乃至獻一花，則生不動國。
若為恐怖故，利養及福德，書是經一偈，則生不動國。
若為悕利福，能於一日中，讀誦是經典，則生不動國。
若為無上道，一日一夜中，受持八戒齋，則生不動國。
不與犯重禁，同共一處住，呵謗方等者，則生不動國。
若能施病者，乃至於一果，歡喜而瞻視，則生不動國。
不犯僧鬘物，善守於佛物，涂掃佛僧地，則生不動國。
造像及佛塔，猶如大拇指，常生歡喜心，則生不動國。
若為是經典，自身及財寶，施於說法者，則生不動國。
若能聽書寫，受持及讀誦，諸佛秘密藏，則生不動國。
爾時，無畏菩薩摩訶薩白佛言：世尊！我今已知所造業緣得生彼國，是光明遍照高貴德王菩薩摩訶薩普為憐愍一切眾生，先所諮問。如來若說，則能利益安樂人、天、阿修羅、乾闥婆、迦樓羅、緊那羅、摩睺羅伽等。
爾時，世尊即告光明遍照高貴德王菩薩：善哉！善哉！善男子！汝今於此當至心聽，吾當為汝分別解說。有因緣故，未到不到；有因緣故，不到到；有因緣故，到不到；有因緣故，到到。何因緣故，未到不到？善男子！夫不到者，是大涅盤。凡夫未到，以有貪欲、瞋恚、愚癡故，身業、口業不清凈故，及受一切不凈物故，犯四重故，謗方等故，一闡提故，五逆罪故。以是義故，未到不到。
善男子！何因緣故，不到到？不到者，名大涅盤。何義故到？永斷貪欲、瞋恚、愚癡、身口惡故，不受一切不凈物故，不犯四重故，不謗方等經故，不作一闡提故，不作五逆罪故。以是義故，名不到到。須陀洹者，八萬劫到；斯陀含者，六萬劫到；阿那含者，四萬劫到；阿羅漢者，二萬劫到；辟支佛者，十千劫到。以是義故，名不到到。
善男子！何因緣故，名到不到？到者，名為二十五有。一切眾生常為無量煩惱諸結之所覆蔽，往來不離，猶如輪轉，是名為到。聲聞、緣覺及諸菩薩已得永離，故名不到。為欲化度諸眾生故，示現在中，亦名為到。
善男子！何因緣故，名為到到？到者，即是二十五有。一切凡夫、須陀洹乃至阿那含，煩惱因緣，故名到到。善男子！聞所不聞亦復如是。有不聞聞、有不聞不聞、有聞不聞、有聞聞。云何不聞聞？善男子！不聞者，名大涅盤。何故不聞？非有為故，非音聲故，不可說故。云何亦聞？得聞名故，所謂常樂我凈。以是義故，名不聞聞。
爾時，光明遍照高貴德王菩薩摩訶薩白佛言：世尊！如佛所說大涅盤者，不可得聞，云何復言常樂我凈而可得聞？何以故？世尊！斷煩惱者，名得涅盤；若未斷者，名為不得。以是義故，涅盤之性本無今有。若世間法本無今有，則名無常。譬如瓶等，本無今有，已有還無，故名無常。涅盤亦爾，云何說言常樂我凈？復次，世尊！凡因莊嚴而得成者，悉名無常。涅盤若爾，應是無常。何等因緣？所謂三十七品、六波羅蜜、四無量心、觀於骨相、阿那波那、六念處、破析六大，如是等法，皆是成就涅盤因緣，故名無常。
復次，世尊！有名無常，若涅盤是有，亦應無常。如佛昔於阿含中說：聲聞、緣覺、諸佛世尊皆有涅盤。以是義故，名為無常。
復次，世尊！可見之法名為無常。如佛先說見涅盤者，則得斷除一切煩惱。復次，世尊！譬如虛空，於諸眾生等無障礙，故名為常。若使涅盤是常等者，何故眾生有得、不得？涅盤若爾，於諸眾生不平等者，則不名常。
世尊！譬如百人共有一怨，若害此怨，則多人受樂。若使涅盤是平等法，一人得時，應多人得；一人斷結，應多人亦斷。若不如是，云何名常？譬如有人恭敬供養，尊重贊嘆國王、王子、父母、師長，則得利養，是不名常。涅盤亦爾，不名為常。何以故？如佛昔於阿含經中告阿難言：若有人能恭敬涅盤，則得斷結，受無量樂。以是義故，不名為常。世尊！若涅盤中有常樂我凈名者，不名為常；如其無者，云何可說？
爾時，世尊告光明遍照高貴德王菩薩摩訶薩言：涅盤之體非本無今有。若涅盤體本無今有者，則非無漏常住之法。有佛無佛，性相常住，以諸眾生煩惱覆故，不見涅盤，便謂為無。菩薩摩訶薩以戒定慧勤修其心，斷煩惱已，便得見之。當知涅盤是常住法，非本無今有，是故為常。
善男子！如闇室中井、種種七寶，人亦知有，闇故不見。有智之人善知方便，然大明燈，持往照了，悉得見之。是人於此終不生念：水及七寶，本無今有。涅盤亦爾，本自有之，非適今也。煩惱闇故，眾生不見，大智如來以善方便燃智慧燈，令諸菩薩得見涅盤常樂我凈。是故智者於此涅盤不應說言：本無今有。
善男子！汝言因莊嚴故，得成涅盤，應無常者，是亦不然。何以故？善男子！涅盤之體非生非出，非實非虛，非作業生，非是有漏有為之法，非聞非見，非墮非死，非別異相，亦非同相，非往非還，非去來今，非一非多，非長非短，非圓非方，非尖非斜，非有相非無相，非名非色，非因非果，非我我所。以是義故，涅盤是常不變易，是以無量阿僧只劫修集善法以自莊嚴，然後乃見。善男子！譬如地下有八味水，一切眾生而不能得，有智之人施功穿掘，則便得之。涅盤亦爾。譬如盲人不見日月，良醫療之，則便得見，而是日月非是本無今有。涅盤亦爾，先自有之，非適今也。善男子！如人有罪，系之囹圄，久乃得出，還家得見父母、兄弟、妻子、眷屬。涅盤亦爾。
善男子！汝言因緣故，涅盤之法應無常者，是亦不然。何以故？善男子！因有五種。何等為五？一者、生因；二者、和合因；三者、住因；四者、增長因；五者、遠因。云何生因？生因者，即是業煩惱等，及外諸草木子，是名生因。
云何和合因？如善與善心和合，不善與不善心和合，無記與無記心和合，是名和合因。
云何住因？如下有柱，屋則不墮；山河樹木因大地故，而得住立；內有四大無量煩惱，眾生得住，是名住因。
云何增長因？因緣、衣服、飲食等故，令眾生增長。如外種子，火所不燒，鳥所不食，則得增長；如諸沙門、婆羅門等，依因和上、善知識等而得增長；如因父母，子得增長。是名增長因。
云何遠因？譬如因咒，鬼不能害，毒不能中；依憑國王，無有盜賊；如芽依因地、水、火、風等；如水攢及人為蘇遠因；如明、色等為識遠因；父母精血為眾生遠因；如時節等悉名遠因。善男子！涅盤之體非是如是五因所成，云何當言是無常因？
復次，善男子！復有二因：一者、作因；二者、了因。如陶師輪繩，是名作因。如燈、燭等照闇中物，是名了因。
善男子！大涅盤者，不從作因而有，唯有了因。了因者，所謂三十七助道法、六波羅蜜，是名了因。善男子！布施者，是涅盤因，非大涅盤因，檀波羅蜜乃得名為大涅盤因。三十七品是涅盤因，非大涅盤因，無量阿僧只助菩提法乃得名為大涅盤因。
爾時，光明遍照高貴德王菩薩摩訶薩白佛言：世尊！云何布施不得名為檀波羅蜜？云何布施而得名之檀波羅蜜？乃至般若云何不得名為般若波羅蜜？云何得名為般若波羅蜜？云何名涅盤？云何名大涅盤？
佛言：善男子！菩薩摩訶薩修行方等大般涅盤，不聞布施，不見布施，不聞檀波羅蜜，不見檀波羅蜜，乃至不聞般若，不見般若，不聞般若波羅蜜，不見般若波羅蜜，不聞涅盤，不見涅盤，不聞大涅盤，不見大涅盤。菩薩摩訶薩修大涅盤，知見法界，解了實相空無所有，無有和合覺知之相，得無漏相、無所作相、如幻化相、熱時炎相、乾闥婆城虛空之相。菩薩爾時得如是相，無貪、恚、癡，不聞不見，是名菩薩摩訶薩真實之相安住實相。菩薩摩訶薩自知此是檀，此是檀波羅蜜，乃至此是般若，此是般若波羅蜜，此是涅盤，此是大涅盤。
善男子！云何是施非波羅蜜？見有乞者，然後乃與，是名為施，非波羅蜜；若無乞者，開心自施，是則名為檀波羅蜜。若時時施，是名為施，非波羅蜜；若修常施，是則名為檀波羅蜜。若施他已，還生悔心，是名為施，非波羅蜜；施已不悔，是則名為檀波羅蜜。菩薩摩訶薩於財物中生四怖心：王、賊、水、火，歡喜施與，是則名為檀波羅蜜。若望報施，是名為施，非波羅蜜；施不望報，是則名為檀波羅蜜。若為恐怖、名聞、利養、家法相續、天上五欲，為憍慢故，為勝他故，為知識故，為來報故，如市易法。善男子！如人種樹，為得蔭涼，為得花果，及以材木。若人修行如是等施，是名為施，非波羅蜜。
菩薩摩訶薩修行如是大涅盤者，不見施者、受者、財物，不見時節，不見福田及非福田，不見因，不見緣，不見果報，不見作者，不見受者，不見多，不見少，不見凈，不見不凈，不輕受者己身、財物，不見見者，不見不見者，不計己他，唯為方等大般涅盤常住法故，修行布施；為利一切諸眾生故，而行布施；為斷一切眾生煩惱故，行於施；為諸眾生不見受者、施者、財物故，行於施。
善男子！譬如有人墮大海水，抱持死屍，則得度脫。菩薩摩訶薩修大涅盤行布施時亦復如是，如彼死屍。善男子！譬如有人閉在深獄，門戶堅牢，唯有廁孔，便從中出，到無礙處。菩薩摩訶薩修大涅盤行布施時亦復如是。
善男子！譬如貴人恐怖急厄，更無恃怙，依旃陀羅。菩薩摩訶薩修大涅盤行於布施亦復如是。善男子！譬如病人為除病苦，得安樂故，服食不凈。菩薩摩訶薩修大涅盤行於布施亦復如是。善男子！如婆羅門值谷勇貴，為壽命故，食噉狗肉。菩薩摩訶薩修大涅盤行於布施亦復如是。
善男子！大涅盤中如是之事，從無量劫來不聞而聞。尸羅、尸羅波羅蜜，乃至般若、般若波羅蜜，如佛雜花經中廣說。