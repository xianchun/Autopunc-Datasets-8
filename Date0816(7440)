長者子寶積即於佛前，以偈頌曰：
此第二、別序，敘述序也。大圣現相難測，自非寶積神智高明，孰知所表？寶積欲發起時眾，令知現瑞表說佛國，信解分明，故說三十六行偈嘆述也。
就此三十六行偈述嘆，文有二別：一、前有十七行，述嘆表發之由；後、次有十九行，正述嘆現瑞表發。就前表發之由，又為二：初九行述嘆勝應法身，為發起近由；後八行述嘆劣應，為發起遠由。所言勝應法身者，若為諸菩薩說大乘所現色身相好光明，威德殊勝，尋此勝應，即得法身。所言劣應者，若為聲聞說三藏教，所現身相則劣，尋此劣應，不見法身也。故法華經云：長者即脫瓔珞，著弊垢衣，塵土坌身，狀有所畏也。
問曰：何故勝應為近由，劣應為遠由？
答曰：勝應是即座說普集經，由此現瑞，故是近由也。劣應是昔說三藏教身，遠藉為由，故是遠由也。
問曰：說三藏，劣應自是昔事，何得為此經作遠由也？
答曰：法華經云：於二十年，常令除糞，過是已後，心相體信，入出無難。是故今時共諸聲聞說大乘經，現勝應身，合蓋現瑞，表說佛國，當知由昔之劣應，得顯今之勝應，現瑞表發，故得為遠由。就九行偈述嘆現瑞近由為二：初兩行略嘆勝應法身，形聲兩益；次七行偈廣嘆勝應法身，形聲兩益。今此略廣嘆形聲兩益，并是述前佛在四眾說普集經，明中道正報因果。何以得知？下偈嘆云：說法不有亦不無，以因緣故諸法生。就前兩行嘆形聲益為二：初一行正嘆形益，次一行嘆聲益也。初一句嘆色功德，次一句嘆心功德，故大涅盤經云：佛性者，亦色非色，云何名色？金剛身故，亦言三十二相故。云何非色？十力、四無所畏非色法故。今初句嘆色功德。約眼嘆者，即是金剛身三十二之一相也。但身分雖多，所尊者首，首分又多，要用者目，嘆勝攝劣，舉目為嘆也。十力、無畏等智慧功德雖多，嘆心則罄無不攝，故舉要雙嘆色心也。所言目者，是眼之異名。眼主肝，肝悲則眼流淚，嘆眼即是嘆大悲也。大智論云：般若是佛母，大悲是般若母。故約此相以嘆色功德也。
問曰：法身亦有相耶？
答曰：此是勝應表法身，尋此眼相，得法身佛眼，故嘆應即是嘆法身佛眼，余相類此可知。故法華云：微妙凈法身，具相三十二。但眼是總名，從用分別，則有五眼：一、肉眼，見麤事色；二；天眼，見因果細色；三、慧眼，見麤細色心偏真之理；四、法眼，見色心麤細因緣，假名俗諦諸法；五、佛眼，見中道圓真佛性之理。又能雙照麤細因緣事理，今約四教明有四種佛不同，分別五眼義，亦有四種不同也。金剛般若經明須菩提！如來有肉眼，乃至有佛眼不？須菩提白佛言：世尊！如來有肉眼乃至有佛眼。今寶積偈嘆言目凈者，五眼皆離垢障，故言目凈也。修廣者，修之言長，廣之言闊。五眼見境，豎深窮源，故名修。橫遍法界，故言廣也。
如青蓮者事，解云：西國有青蓮華，葉形相修廣，青白可愛，相似佛眼，故以青蓮譬佛眼也。又解云：非但青蓮形似佛眼，青蓮雖處污泥，而不為所染。如來五眼亦爾，非但見境豎深橫廣甚可愛敬，雖照世境，而不為世境所染，故嘆云目凈修廣如青蓮也。
今略分別五眼，帖釋目凈修廣如青蓮義不同：肉眼修廣如青蓮者，功德果熏肉眼，故眼無惡業之障，名目凈。豎從地獄，上至有頂，諸色悉見，故名修。橫遍百億，無色不見，故言廣。雖見諸色，不染不著，故云如青蓮也。
天眼修廣如沙無知，名目凈。豎見界內界外四種四諦之法，故名修。橫見界內界外十方法界四種四諦之法，故言廣。不著諸法，如青蓮也。
佛眼修廣如青蓮者，無有法界無明，名目凈。豎見界內界外中道法界，窮源盡性，故言修。橫見十方法界眾生中道法界海，一時圓照，故名廣。不為法界無明一切煩惱生死之所染污，如青蓮也。
此但略取別、圓教意明五眼言思惟修。佛心智監圓明，豈繁眾惡可棄？故大涅盤經云：有所斷者，名有上士；無所斷者，名無上士。故知思惟修、棄。菩薩依清凈禪得大菩提果，大菩提果出過清凈，故言心凈已度諸禪定也。此約三十心修自性禪，登地得一切禪，乃至等覺住清凈禪，斷十一品無明，入重玄門，名清凈禪也。佛果出過此清凈禪，故言心凈已度。
若約圓教明心凈已度諸禪定者，鐵輪位六根清凈即是自性禪，初發心住即是一切禪，以究竟離虛妄，顯自性清凈心，如是乃至清凈禪，破四十一品無明，住無垢地，如來心凈度此禪定，登妙覺果，故言已度諸禪定也。是以金光明經云：是時如來游於無量甚深法性，過諸菩薩所行清凈。即其義也。瓔珞經明昔在華嚴，集八禪眾，即是自性禪，至此世他世樂禪，為八禪眾，為說華嚴，得入清凈禪，住金剛無垢地也。常徒舊若通教明觀色等，皆如夢幻，無有定性，不可言有，不可言無。通教有四門入道，此即非有非無門也。若向道之人，聞說即悟，即得見理，言語道斷。若執即為愚癡論，邪見火燒，縱令入理，但見真諦之無，善滅諸戲論，亦非真中道非有非無也。又別教觀中道，破二邊，明不有非俗諦之有，不無非真諦之無。若入中道不二法門，故言不有不無也。此約別教就如來藏佛性之門明不有不無門，不同前兩教。若別教四門，得入理故，不須破非有非無。若未悟者，亦是愚癡論，非真中道不有不無也。
圓教雖立四門，只一門即是四門，四門即是一門，不定有故不有，不定無故不無，無所依倚，將此虛心豁然入不二法門，見中道佛性，即是真名不有不無。若於此生著，猶尚應破，何況余邪？若其未悟，徒百千說，終成有無，非不有不無也。今簡偽顯真，點出圓教得意之者為不有不無，以嘆勝應如來說法不有亦不無也，即是說於圓教真佛性中道不有不無也。
復次，前三教明不有不無并是權，若圓教明不有不無即是實也。若權若實，皆說不有不無，故言說法不有亦不無也。以因緣故諸法生者，是嘆說緣起用也。緣起有二種，如前說，今此嘆文備含二種緣起，法體既不有不無，豈得有生有因緣？故亦得說生者，以界內無明見思惑因緣故，即有滅苦集生，無生苦集生，以因滅無明見思故，則有生滅道諦生，無生道諦生；以界外無明塵沙無知故，故有無量苦集生，以因滅無明塵沙無知故，故有無量道諦生；以法界無明故，故有無作苦集生，以因滅法界無明故，故有無作道諦生。故言以因緣故諸法生也。有四種道諦生故，即有四種滅諦名之為無，是明不有不無，雙照有無也。
自此一句及下一句結成不有不無也。以無我無受故不有，善惡之業不敗亡故不無也。今此一句正明無我無受，正結不有，分別歷四教，明三種無我無受云云。若有我，可論造；若無我，誰造善惡也？
善惡之業亦不亡。
此一句結因緣故諸法生也。通無明見思因緣故，則善惡業三界之集不敗亡，隨有善惡不失，能感二十五有報也。以因滅此通無明見思故，則二乘三菩提燈善業不敗亡。以有無明不了，染真法，生愛故，則有無量集善惡之業不敗亡。以有無量道故，則有菩提之善不敗亡。以有無明順道法愛生故，則有無作集善惡之業不敗亡。以因滅法界無明故，則有無上菩提燈善不敗亡。此結因緣生善惡不敗亡也。
問曰：集能感苦，可說不敗亡，道何所感？
答曰：四種之道，必得四種滅諦解脫果，故不敗必也。
始在佛樹力降魔，得甘露滅覺道成，
此下有八行偈，是第二、嘆劣，應為遠由也。就此文有二別：初兩行嘆應體形益，次六行嘆劣應用聲益。今就嘆體為二：前嘆應色，二嘆應心。佛樹者，佛坐此樹成佛，故名佛樹也。有言元吉樹，亦云菩提樹。菩薩成道時，初詣此樹坐，魔王恐菩薩道成，化其眷屬，空其宮殿。前遣三女，三女不能惑亂，即變為三老姥還歸。魔王增忿，遂將欲界十八億鬼神兵眾至菩薩所，魔自敗散，具在瑞應經明。
甘露滅者，魔王去後，菩薩中夜入四禪三十四心，見四諦理，名得甘露。甘露是四諦理，今言甘露是得四諦理也。滅者，即是滅諦，界內見思惑正習俱盡，故名滅也。覺道成者，只見四諦，即發真智，名覺道也。又解云：因四諦發真，見第一義時，朗然大悟，知一切有常法、無常法、眾生數、非眾生數等，一切法了了覺，具與眾人何異？而猗不受，憍慢輕他，起心口意，即是行，行即成集，招生感死，何名得實相也？長爪信伏，得法眼凈。此五門伏諸外道例爾。
問：長爪是後時事，此嘆意明未轉法輪前已伏外道，是何等外道？
答曰：舊解云：佛昔為凡夫時，從阿羅邏仙受八禪定，菩薩實無心從其受學，但為化之。今謂此解乖王輪寶能壞怨敵，佛法輪寶能壞煩惱，故名法輪也。如來成道，經三七日，方趣波羅奈，生生雖不可說，以悉檀方便，赴天人小乘機而說四諦，轉入彼心，壞彼煩惱，故名轉法輪也。
而言三轉者：一、示轉，謂是苦、是集、是滅、是道；二、勸轉，謂苦應知，集應斷，滅應證，道應修；三、證轉，謂苦我已知，集我已斷，滅我已證，道我已修。初轉示見諦道，勸轉示修道，證轉示無學道，是為三轉十二行法輪，初一轉即生眼智明覺也。若曇無德，解三轉不同，事如別明。
所言大千者，即娑婆三千世界，是釋迦之土，轉法輪王所化之所也。其輪本來常清凈者，如三藥中無三種病，三種病中無三種藥。四諦法輪說即是真諦，真諦無苦集，故說本來常清凈。如大集經云：甚深之理不可說，第一實義無聲字，陳如比丘於諸法，獲得真實之知見。
問曰：若陳如見真，即如成論明見空得道不？
答曰：陳如有門見真，成論空門見真，見真雖一，教門有異也。今用數解者，三藏教起，有門為初，陳如得道，正是有門得道，其次空門得道是須菩提也。
天人得道此為證，三寶於是現世間。
天人得道，天是八萬諸天，人即拘鄰五人。五人聞法，初得見諦初果，八萬諸天得法眼凈也。有人解云：五人，拘鄰始得道，余四人至夏初方得。恐是經論異出不同。此經親云天人得道，三寶現世間，若四人不得見道，即非見諦得戒，但拘鄰一人不成僧寶也，故知若用此釋非便也。所言此為證者，證佛說法契理契緣不虛，非如六師妄說，不能令人得道也。三寶於是現世間者，不用一體三寶，為釋初得甘露，覺道成，始有佛寶，三轉法輪即是法寶，拘鄰等見諦得戒即是僧寶也。自迦葉佛滅度，三寶隱沒，但有舊醫之化，今佛興出，三寶始具現出世也。
此嘆妙法，故能濟一切也。以斯妙法者，生滅四諦為妙法也，能令眾生發真見理畢故不造新，謂之妙法也。
即是初見圣諦，得果永不退失，常寂也。若世智斷結，遇緣更起，今無漏真智斷結，諸見戲論滅，畢竟不起，故言常寂然。大涅盤經云：世醫所療治，差已還復發；如來所療治，差已不復發。故嘆言常寂然也。案婆沙見有得道至盡智，猶有退，退至須陀洹。曇無德見空得道，一向無退也。修道教門不同，見道不退，其義無別。今偈嘆意，正嘆見道發無漏，永不退為凡夫也。
度老病死大醫王，當禮法海德無邊。
此嘆醫王能除思惟惑也。佛自度此三界，思惟老病死，亦度眾生三界，思惟老病死，故名大醫王也。所以能度者，眾生病無量，佛法藥亦無量，如大海無邊，是可歸敬也。
毀譽不動如須彌，於善不善等以慈，
此總嘆生身佛有八風不動、大慈三念之德，如栴遮邏女謗而不戚，諸天大梵贊而不欣，八風不移如須彌山，八方風所不能動。此山高廣三百三十六萬里，翻為安明，又翻好高也，是嘆斷德也。於善不善等以慈者，嘆智德也。雖復羅睺三摩、調達三呵，呵令改惡，摩令進善，慈心一十九行是第二、正述嘆表發之事，即為二：初四行總述嘆現三瑞表發；二有十五行，別述嘆佛三密。今就初為三：初半行述嘆五百奉蓋；次二行半正述嘆如來受蓋合成一蓋，現瑞表發；次一行述嘆眾覩希有，大眾歡喜也。奉微蓋者，微之言小，因小果大，表不思議大果凈土無方莫測也。現三千界者，是述上蓋內現土現佛，現佛說法，表說應土應身之事也。哀現者，慈念欲為群品說此佛國因果，是故先現瑞作由漸，方得開闡，故稱哀現也。
眾覩希有皆嘆佛，今我稽首三界尊。
此述上大眾嘆未曾有也。
大圣法王眾所歸，凈心觀佛靡不欣，各見世尊在其前，斯則神力不共法。
此下十五行是別述嘆佛現三密利物也，即為三：前兩行嘆身密，次六行嘆口密，次七行嘆意密，此三密即是三輪不思議化、三無失、三不護也。大圣法王眾所歸，是嘆法身勝應。若法身三昧王三昧、三諦自在，為四十一心菩薩圣眾所歸，勝應現化自在，為四眾所歸，即是上來所明佛安處眾寶師子之座，映蔽諸來大眾，故為眾所歸也。凈心者，即四眾大乘機發，心無疑濁，欲聞凈道，亦是諸大菩薩凈心入觀佛三昧，故言凈心。各見世尊在其前者，此明應身對十法界眾生，眾生各見同己所宜。譬如一月影現百盆，方圓隨器。然同，言音各異，如來能同其類音，故知是辭辯也。法辯者，是一切諸法名字差別，種種不一，雖是一物，而名字各異；一切名字不同，各有所召，得法辯者，皆識異類語法，以同其語音，故即辭辯同其語下之法，令得解，即法辯也。佛以一音，而辭法異趣，用二辯應物者，是口密也。佛尚非是梵音，況同眾生鳥獸音？而令異類得解者，即是非辭而現辭，非法嘆心密也。初一行知眾生去來者，是隨情二諦也。何以故？俗諦百千，心亦無量，或是求真，或欲樂俗，情有去取，故言去來。去取無量，佛亦赴情說無量二諦，即是隨情二諦也。
不著世間如蓮華，常善入於空寂行。
此偈約隨情智二諦也。隨情而無染，隨智故言空寂也。
達諸法相無罣礙，稽首如空無所依。
一行是嘆隨智二諦。智心所照皆入一相，而無所礙，如空無所依，故名隨智二諦也。