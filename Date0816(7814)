第三、約別教明位，釋凈無垢稱義者，別教詮因緣假名，如來藏佛性之理，菩薩稟此教門修行得證，必有淺深，故須明位。此別教入道亦有四門：一、有門；二、空門；三、亦空亦有門；四、非空非有門。
別教雖有四門，而尋經論意多用亦空亦有門明行位也。如涅盤經云：第一義空，名為佛性。又云：智者見空及與不空，聲聞、辟支佛但見於空，不見不空，不空者，即佛性也。若赴機利物，四門入道，各逐根緣，豈可偏用？但一往明位義便，事須如此，是以今明別教行位，還約空有門以辯也。就此即有四意：一、經論出別教菩薩位不同；二、總明位；三、別解釋；四、約教位釋凈無垢稱義。
第一、經論出別教菩薩位斷伏對法門不同者，尋別教，正明因緣假名，沙佛法、佛性、涅盤常住之理。菩薩稟此教，觀三諦理，歷劫修種種行，斷沙無知別惑，欲見佛性，求常住四德涅盤，是則教別、理別、智別、斷別、行別、位別、因別、果別。
此唯明一乘，二乘聞此，如聾若啞，但諸經明此別位名數多少、斷伏高下、對論諸法門多有不同者，即為三：一者、位數不同；二、斷伏高下不同；三、對法門不同。
一、位數多少不同者，如華嚴經明三十心、十地、佛地，有四十一地，瓔珞經明五十二位，仁王經明五十一位，新翻金光明經但出十地佛果，勝天王般若、大品經等，亦但明十地、佛地，不辯三十心、等覺地也。涅盤經明五行十功德，約義配位，似開三十心、十地、佛地，而文不出，具如涅盤經說。
三、明外用利物者，所謂能隱顯二種利：一、隱利益者，入王三昧，一切三昧悉入其中，是故一切眾生受諸苦惱，一心皈依、稱名、求乞救護，菩薩於三昧中即觀三業，皆得解脫。解脫有八種：一、破二十五有事報之苦；二、破二十五有因苦；三、破聲聞二十五有見思煩惱苦；四、破緣覺二十五有見思煩惱苦；五、破三藏菩薩二十五有見思煩惱苦；六、破通教三乘人二十五有見思煩惱苦；七、破別教菩薩二十五有沙無知別惑苦；八、破圓教菩薩二十五有三諦無明之惑苦。一心稱名，皆得解脫，意在此也。故說二十五三昧能破二十五有也。
二、顯利益者，即是住二十五三昧，十法界眾生機緣來感，普現色身，八番與眾生樂，如觀音普門示現神通之相也。若有眾生應以佛身得度者，即能八相成道，現身說法，亦是此經明住不思議解脫，種種示現也。此菩薩初地圣行滿足，具足無緣大慈大悲，如磁石吸鐵也。
二、明梵行者，即是無緣慈悲喜舍。菩薩以大涅盤心修於圣行，得無畏地，有二十五三昧無方大用。爾時慈悲是真梵行，非余梵天所修四無量心，亦非三藏教、通教等眾生緣、法緣之慈也。菩薩爾時以此慈悲無緣無念熏修眾行，無不成辦。此之梵行即是一切法。故涅盤云：慈即如來，慈即佛性。慈若不具足佛十力、三十二相、四無所畏者，非如來慈。故慈力弘深，能具足一切福德，以自莊嚴，名梵行也。